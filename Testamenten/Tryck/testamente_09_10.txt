====D-Group Testamente====
===Utfärdat av D-Group Trykk 09/010===


Tim Strandberg 
Rasmus Vesik 
Deniz Memo Ayar



===Inledning===

När ni läser detta har D-Group 09/010 äntligen tagit sig en välförtjänt vila. Anledningen till varför ni får detta testamente är för att göra saker lättare för er på den väg som ni har framför er. Vi har många tips på saker som är både bra och dåliga och vi vill därför att ni ska kunna undvika att begå de misstag som vi har gjort och samtidigt kunna följa dom bra idéerna som vi har genomfört. Vi hoppas därför att ni läser igenom allt och försöker tänka på det när ni ska utföra era jobb.
 
Ni undrar kanske vad det är som gör en bra groupie? Svaret på detta är att man är bra på att kunna hålla ett bra sammarbete tillsammans med resten av alla groupies och som trykkare är det extra viktigt då det är den posten som har flest personer som försöker få fram något bra tillsammans. Därför är det viktigt att se till att inte komma i osämja med någon trykkare, även om det är lätt hänt under DÖMD-veckorna. Försök även att ha en bra kontakt med varandra hela tiden och för över arbetet så att alla har tillgång till det och kan komma med sina åsikter. 

Det första man bör göra är att fixa någon form av en mapp som är delad med alla trykkarna. Under vårt år så använde vi tjänsten dropbox där vi hade en delad mapp som hette ”Trykk”, detta är något som vi kan rekommendera att ni skaffar eftersom det var ett lätt sätt att visa att man gjort klart något och alla fick tillgång till alla dokument fort. 

Några program ni kan använda är ju med fördel Adobe Photoshop, Adobe InDesign och Adobe Illustrator, tänk dock på att det är bättre att göra affischer och märken i Illustrator än Photoshop, för det är riktigt minneskrävande att göra dom i Photoshop samt att filerna blir stört stora. 
InDesign använder ni till tidningen.

En annan viktig sak som kan vara värt att ha i bakhuvudet är att när ni gör något tryck så bör ni visa upp det för varandra relativt ofta och se till att alla får säga sitt, när ni som trykkare är nöjda med det kan ni visa upp det för resten av alla groupies och se vad dom har att säga om förslaget. Tänk på att det är en fördel att kunna visa upp fler förslag för dom samtidigt så att dom får lite alternativ. Antagligen kommer många att ha någon form av en idé där dom säger att det ena eller andra bör ändras, men det brukar kunna sluta med att folk säger olika saker om samma sak. Då är det viktigt att göra det som ni anser bäst eller som majoriteten vill. 

Resten av groupiesarna ska egentligen inte gå in för noga på detaljer utan mer berätta vad dom tycker om helheten, samt om det är något viktigt som saknas (spons), resten är sådant som ni ska stå för. Det är även viktigt att ni inte visar samma bild för dom för många gånger då den är lätt ändrad, för då blir det lätt att dom inte bryr sig om utseendet på den utan bara säger att den ser okej ut även om den egentligen inte gör det.

Det är viktigt att bestämma vem eller vilka som ska ska göra vad väldigt tidigt. Därför kan det vara bra att ha ett trykk-dokument där ni fyller i allt som ska fixas, vem som ska fixa det, vart det ska beställas samt när deadline är. Sätt gärna deadlinen ett tag innan den faktiska deadlinen är, ifall något skulle strula eller om tryckeriet gör fel. 

===D-Group relaterade saker===
Under hela året fixade vi saker som hjälpte till för promotion av vårat festeri. Vi såg även till att gå på nästan alla festerna för att visa upp oss och för att folk skulle se att vi hade stört kul och var ett skönt gäng. I och med detta så knöt vi massa kontakter med de andra festerierna och fler folk fick koll på att D-Group kunde arrangera stora grymma fester. Vi har utbytt allt möjligt med andra festerier, men bland annat så har vi fått tips om var dom tryckt sina saker, till vilket pris dom fått det för, ifall några haft ett par riktigt grymma idéer som dom varit sugna på att genomföra men inte haft råd/kunnat genomföra. Vi har även fått info om vad som är bra och dåligt med vissa företag. Därför är det bra att försöka hålla uppe kontakten med dom.

Saker som vi har tryckt för att promote:a oss själva är följande:

•	D-Group piké – En tröja som spons och D-Group kan ha på sig när det är gyckel som gäller och alla ska ha samma outfit, eller så har man på sig tröjan när man pratar med företag och vill verka lite extra seriös

•	D-Group hoodien – En hoodie som ska vara brun. Denna festar man i och representerar lite extra i. Extra bra att ha för kalla kvällar.

•	Familjemärket – Det promote:ar inte såvärst mycket, men man behöver ett familjemärke, detta ska sättas på vänster axel på fracken senare (över erat års DÖMD-märke). Tänk på att ni bara kommer att behöva en sådär 20 stycken, men minsta beställningen ligger på 50 ungefär, ni kan ju använda dom extra till något annat om ni har någon bra idé. Reglerna som gäller här är att familjenamnet är med, årtalet, Gustaf, samt att han ska hålla i en röd trosa (dock är det sista inte såvärst viktigt eftersom 2 generationer har glömt bort det).

•	Tags – Klistermärken där det står något i stil med ”Tillhör D-Group”, ”DÖMD.nu” etc. Vi skaffade sjukt många sådana vårat år och spammade ut dom överallt, se bara till att inte sätta dom på saker där det inte borde sitta klistermärken, så att D-Group inte får betala för det. Dessa beställdes via www.jretikett.se och vi beställde 3000 åt gången. 
Ni kan börja fundera på allt detta redan och försök gärna att beställa det så tidigt som möjligt, för det är trevligt att ha en varm tröja att ha på sig under hajken om det är kallt på natten.

===Fester och events===
==Nolle-P och Svarta==
Under Nolle-P kommer ni att vara med ute väldigt mycket och göra saker tillsammans med nollan. Det är i princip något som händer varje dag som ni borde vara med på, därför kan det vara bra att försöka börja lite lätt med allt tryck innan om det går. Det tryck som vi fixade vårt år var följande:

•	Informationsbiljetter till Nollephestens sittning (som är avslutningsfesten där ni kommer att jobba tillsammans med 2 andra festerier)

•	Punschbiljetter som serverades under Nollephesten (dessa kan även säljas under Nollephesten)

•	Sånghäften, bordsplacering, namnlappar – Allt detta är sådant man måste fixa till varje sittning, se till att namnen blir rätt från början och att ingen del av sångerna försvinner.

•	Prislistor – Detta är något som man ofta brukar glömma bort och det skrivs oftast ut i sista minuten i skrivaren i HiQ. Snacka med Ca$h om priserna och se till att folk kan läsa texten som står.

•	Biljetter till Svarta-sillisen (tänk på att det heter Svarta och inte Svartan)

•	Vinnarbiljett till DÖMD – Under Kalas hade vi en tävling där det gällde att få flest poäng i att kasta pil på ett försök, vinnaren vann en DÖMD-biljett, dock kom infon om detta ut för sent så vi hann inte fixa något pris, utan vår biljett styrde upp allt istället. 

Det ni kan tänka på är ju att fixa en standard bild för öl/cider, shots samt mat som ni kan återanvända hela året. Det är ett antal biljetter som ni kommer att behöva det på, vi hade olika bilder vid varje tillfälle och det är egentligen lite ovärt. Jag tror även att det fanns en biljett till Nollephesten som man kunde köpa lös som inte involverade sittningen, men dessa biljetterna gjorde någon i CM. Se till att försöka hålla ett vettigt sammarbetet med trykkarna i de andra festerierna ni jobbar med så att alla har koll på vad som görs och vilket festeri som gör sakerna.

==Tentakravallen==
Under vårat år var arbetsuppgifterna uppdelade rätt mycket och man hade inte riktigt full koll på vad som hände inom de andra grupperna om man inte satt med i styrgruppen. Det kan vara värt att försöka få med en trykkare där som har koll på allt som gäller med spons, dagar och priser. Det som ska fixas är följande:

•	Dekoren till festen – Dekorgruppen kan fixa det mesta och annars är det bara att sätta resten av festeristerna i arbete, se bara till att ha en fast idé och berätta noga vad dom ska göra så inget blir fel. 

•	Lakan – Vi fick spons på våra lakan så vi beställde 3 stycken färdigtryckta, detta gjorde rätt mycket för vår promotion eftersom dom var stora och syntes tydligt. Problemet var att det bara var 3 lakan, så vi fick göra några egna, eftersom vi insåg att vi inte kunde fixa några som såg lika bra ut som dom färdigtryckta så gjorde vi om designen helt och körde på något stilrent som skulle få folk lite lätt nyfikna och som pekade mot lakanet som satt på baksidan av stolpen. Se till att boka bra lakansplatser i tid, ha gärna några lakan nere vid Key-huset, utanför Kårallen samt vid Märkesbacken, dessa platserna är ganska populära så försök fixa det så tidigt det bara går. Ni bokar alla platserna i ett häfte som ligger utanför DA & DCs kontor i Kårallen. Lakansplatserna i skogen går ej att boka, så det är bara att smälla upp ett lakan nere vid botten av Märkesbacken, samt ett vid golfbanan. Om ni ska göra handmålade lakan kan ni tänka på att fixa grunden i Illustrator eller Photoshop, därefter kopplar ni datorn till en projektor som ni lyser på lakanet, sen är det bara att fylla i linjerna. Använd inte spray-färg för det blir inte alls snyggt utan använd istället textilfärg, ni behöver inte stryka på baksidan, men det kan eventuellt vara värt att göra det. Antalet lakan som behövs är ungefär 7 stycken om ni sätter ett vid golfbanan och ett vid botten av Märkesbacken, ska ni ha något vid HU också så blir det 8. Det är även viktigt att inte glömma bort att ha med sponsorer som har betalat för det på lakanen. 

•	Biljetter – Se till att ha med var festen är, vilken tid den börjar, vilken dag den är,  pris, vad eventet heter samt något i stil med ”Medtag giltigt kårleg samt legitimation”. Tryck gärna upp några biljetter extra. 

•	Märke – Detta får se ut precis hur ni vill, men tänk på att det tar ett bra tag innan man får det i handen. Har ni otur kan det bli extra dröjsmål p.g.a. vulkanutbrott eller kinesiska högtider, beställ därför märkena ganska tidigt. Antalet märken man ska ha varierar lite, men man tjänar rätt bra med pengar på varje märke som säljs, dock är det dåligt om man inte lyckas sälja hälften. 3/5 av antalet besökare borde kunna köpa ett märke, särskillt om man räknar med att ni som jobbar antagligen också kommer att vilja ha varsitt. Dom nya (Nollan) kommer nog vilja ha massa märken till sina tomma åvvar också. 

•	Affischer – Detta är bra att ha, vi körde på 100 st i storlek A3, men det känns som att dom försvann väldigt fort. Om man tar varje tavla man hittar på Campus så kan man få upp ungefär 100 enbart där. 150 är att rekommendera till TK. Tänk även på att beställa några som är i storlek A2 som ni kan ha i bubblorna (som också måste bokas), som sitter i Kårallen (Norra länken) och i C-Huset (ovanför anslagstavlorna i det stora rummet). Skriv gärna vilka det är som håller i festen någonstans också.

•	Flyers – Vi fick massa flyers som spons så vi stod och delade ut dessa i märkesbacken. Det är inget man måste göra, men det hjälper till lite extra. Utseendet på dem var detsamma som på affischen och lakanet. 
Tänk på att TKs budget inte alls är lika hög som DÖMDs budget, därför kommer ni inte att kunna promote:a lika mycket som ni skulle vilja.  Försök gärna att få ihop billiga men ändå givande förslag på saker som gör att folk lägger märke till det. Beroende på vad temat är så kan ni ju klä ut er och springa runt lite här och var och prata om grymmaste festen efter tenta-p.

==Overallsinvigningen==
Vi hade våran rätt sent och detta var för att det tog lång tid att få åvvarna för Intendenten i Styret. Eftersom ni har en grym sådan nästa år så ska han försöka fixa så att dom kommer så fort det bara går. Det som gäller är att ni har invigningen innan en större fest och att dom nya ska skita ner sina åvvar så mycket det bara går. Det vi tryckte var följande:

•	Biljetter

•	Märke – Detta bör visa att åvven är godkänd och vilka det var som var med på festen. Det brukar vara så att D-Group och Läx har sin åvveinvigning tillsammans.

•	Information till hemsidan – Det är bra att hela tiden lägga upp lite fina bilder där som gör det roligare att kolla oftare på hemsidan, vi var rätt dåliga med det men här lyckades vi iaf. 

==Julfesten==
Detta är en julsittning för folk på D-sektionen och Lärarsektionen, ni kommer inte att behöva beställa överdrivet många saker till den, för det får inte komma för många personer om ni inte hittar en grym lokal. Det ni bör trycka är följande:

•	Affischer – Vi beställde bara 10 stycken och sålde ändå ut allt skapligt fort, folk har koll på festen och ni behöver inte promote:a mer än nödvändigt. Sätt upp några affischer vid ENEA, HiQ, BG, CYD-poolen, Key etc. 

•	Märke – Märket ska ha med Gustaf och Pumba på sig och det ska vara lite juligt. Ha gärna med årtal på märket, samt namnet på festen. 

•	Informationsbiljetter

•	Ni kan även försöka att fixa en julhälsning som är med i D-sektionens julkalender, detta är något som bör vara klart innan december börjar. Dessutom kan ni försöka fixa fina julkort som kan skickas ut till de trevliga festerierna, vi fick massa vårat år men hade inga som vi kunde skicka tillbaka. 

==D-Lan==
Till D-Lan så kommer ni inte göra såvärst mycket. Vi gjorde inget alls, men vi funderade på att fixa en affisch eller något liknande som vi kunde sätta upp där alla D:are håller till. Ni kommer även förhoppningsvis att ha valt ut era nya pryos vid det här lagret, ni kan skriva ut infolappar angående hur det går till att söka, som ni sätter upp på skolan. 

==Propexus Glador==
Vi hoppas att ni ser till att denna festen blir en tradition som följs år efter år. Som tryckare så gör ni inte särskillt mycket till den. Vårt år gjorde vi enbart ett märke, men det går ju alltid att smälla upp något på hemsidan och nån affisch eller så. Dock kommer ni nog att få tillräckligt med folk genom att bara göra reklam på hemsidan och facebook, samt genom att prata med era närmsta vänner. 

==DIMD==
D-sektionens Interna Mästerskap i Dart, går ut på att folk inom D-sektionen har en kväll där dom får mat, öl och kastar lite pil med varandra. Vinnaren brukar få en helhelg på DÖMD. Det som trykkarna fixar till DIMD är följande:

•	Affischer – Behövs inte stört många här heller eftersom det bara är till för sektionsmedlemmar. (Glöm inte huvudsponsorlogotypen på denna affischen!)

•	Biljett där det ingår mat och öl (säljs till dom som tävlar)

•	Tavelnummer – Vi hade 12 boards

•	Regler – De sätts fast på tavlorna

•	Diplom – Delas ut till vinnaren, ska vara undertecknat av ÖD™ och Chiefen. 

Tänk på att DIMD skrivs i caps, men storleken på IM är mindre än den på båda D:na. Det ska vara ungefär 16pt vs 12pt om man jämför dom. 

==DÖMD==
**Tidning**

Den stora festen är här och nu kommer ni ha sjukt mycket att göra. Förhoppningsvis har ni börjat med allt för längesedan. Vårat tips är att försöka börja innan jul om det går, annars får ni ta det efteråt och se till att göra lite varje vecka. Mot slutet när tidningens deadline börjar närma sig, kan ni göra som oss och ha trykk-LAN. Då sitter alla på samma ställe i ungefär 2 veckor och jobbar massa på allt som har med tidningen att göra, men även saker som tryckta lakan (om ni väljer att ha det), tema-lösa lakan, affischer etc. Ni kommer antagligen lägga ner mycket tid här, så förvänta er inte att ni kommer att hinna med allt för mycket i skolan, även om det vore bra om ni hann med det också. Allt beror på hur mycket ni planerar och hur mycket ni vill hinna med. Det är ju även 30-års jubileum erat år som ni säkert vet och därför gäller det att ni försöker göra något extra! Under vårt år så tittade vi tillbaka på gamla DÖMD-tidningar för att se hur alla andra hade byggt upp dom, samt vad dom hade valt för saker att ha med i tidningen, detta var väldigt skönt och gjorde det hela mycket lättare. En liten stund efter DÖMD var över så scannade Raven in alla DÖMD-tidningarna som han hittade i papperförrådet för att det skulle bli lättare att kunna komma åt dom och för att ni ska kunna få inspiration lättare nästa år, samt för att ni eventuellt ska kunna använda dom i tidningen om ni vill. Dock saknas det minst 3 tidningar.

Det som alltid ska finnas med i tidningen är följande: 

•	Chiefen har ordet

•	Information om DÖMD

•	En familjebild (brukar vara i slutet), den kan vara med eller utan tema

•	Sponsorernas annonser (om dom betalat för det dvs)

•	En kram- och en pussbiljett

•	En fejkannons (den ska ha något med temat att göra, eller så ska den ha något med dart att göra, är bra om det är båda)

•	Det har även varit en lagstege i mittuppslaget förr men det är inget krav.

Tänk på att tidningen tar stört lång tid att skriva och att det är svårt att komma på bra idéer på vad man kan skriva, därför är det bra att börja i tid och fråga alla dom andra groupiesarna om tips på vad man kan ha med.
När ni sätter er med DÖMD-tidningen kan ni tänka på att sätta en deadline för när dom andra groupiesarna, sponsorerna och övriga personer ska ha fixat sina texter/bilder. Sätt gärna denna deadlinen tidigt och se till att alla har koll på den. Under vårt år hade vi satt en fast deadline på när allt skulle vara klart en vecka innan det egentligen behövde vara klart och självklart fick vi in allt så sent det bara gick, därför var det skönt att ändå ha en extra vecka på sig att sammanställa allt på ett bra sätt, samt hinna skicka ut det till alla så att de skulle kunna lägga lite kommentarer på saker som var bra och dåligt. 
Tidningen brukar vara runt 32 sidor och det är den/en av de största tidningarna som delas ut inför en fest. 
Antalet exemplar som trycks är lite svårt att bestämma, vi körde på 2500 vårat år, men då fick vi ta och hålla tillbaka lite i utdelningen efter ett tag. Året innan oss körde dom på 5000 men då fick dom massa över istället. Tänk på att ni kan stå vid HU och dela ut tidningarna också, det är rätt lätt att glömma bort dom där borta.

**Lakan/affischer**

Ni kommer att behöva temalösa lakan, dessa behöver inte vara tryckta, utan det är bättre om ni målar dom själva. Tänk på att när ni ska boka platser för dom så skriver ni upp det som att dom är till för Lagsläpp & (för man får max boka lakan till ett event åt gången och max i 2 veckor). Ni kan köra hårt på att dom som fixar ett lag får förköp och får ha kul för jättelite extra per person (var 40 kr extra vårt år). Ni fixar även en temalös affisch som ni sätter upp.

När temat är släppt kommer ni att vilja byta ut era gamla lakan och affischer mot nya som är temaenliga. Vill ni kan ni göra som oss och ha ett stort temasläpp (det hypeade festen lite extra), annars är det bara att slänga upp allt på kvällen dagen innan temasläppet.  Glöm inte bort sponsorerna på både era lakan och affischer, samt att det finns lite speciella regler på vissa av dom. Förhoppningsvis vet spons om det och berättar det för er i tid, annars kan vi nämna några som vi fick reda på under vårt år. HiQ och ENEA får inte stå bredvid varandra, för dom har ett sammarbete. Huvudsponsoren ska även stå i en text som är större än alla de andra sponsorernas texter. Det är rätt viktigt att ni fixar bra kontakt med spons om allt som rör sponsorernas tryck, vi fick in lite saker som var i helt fel storlek eller för pixligt, så vi fick göra om det eller be dom skicka om allt igen. När ni fixar lakanen så se till att spänna upp dom grymt hårt med klädlina eller något i den stilen, detta gör att dom sitter fast och inte går sönder, samt att det blir mycket lättare att läsa texterna när man cyklar förbi. Gör inte hål i era hemmagjorda lakan heller, för det hjälper knappt mot vinden ändå utan ser mest fult ut, det är bättre om ni istället syr in en träkant som ni spänner fast bra. Vi beställde 9 tryckta lakan till DÖMD och använde alla dom var grymt värda och såg snygga ut, problemet var bara att det som satt nere vid botten av Märkesbacken och det vid golfbanan försvann efter ett tag, så då hade vi inga nya att sätta upp där. Sen vill nog dom flesta groupiesarna ha varsit lakan efter festen också. Chiefen och Kassören bör få varsit, samma gäller trykkarna, resten (utom pryosarna) får lotta om de som är kvar.

**Sponsfolder**

Detta är en folder som Spons tar med sig ut till företagen, det finns gamla som ni i princip kan copypastea rakt av om det är så. 


**Märke+tröjor+brickor**

Ni gör ett temaenligt märke. Förr har det alltid varit så att man köpt DÖMD-jackor, men vi ville ändra det detta året och beställde DÖMD-zippers istället, detta var för att man använder en zipper mer än jackan och man kan ha på den både ute och inne utan problem. Dessutom kan man köra på en temalös t-shirt som promotion, dock är den inte sjukt värd om man har en zipper. Till DÖMD-helgen kan ni fixa jobbtröjor. Det ni bör tänka på då är att det kan vara vettigt att ha trycket högt upp så att det syns även när man har åvven på sig. Under vårt år så beställde vi inga jobbtröjor, utan vi tog jobbhattar kombinerat med jobbrickor istället. Dessa brickorna användes rätt flitigt och de delades ut till alla som behövde någon form av en biljett/passerkort. Vi hade följande färger på brickorna och alla hade olika betydelse:

•	Röda – Man festar, får inte gå in i baren – Utlandslag, ACATS, Konsulten, Faddrar 

•	Gula – Man jobbar lite, men får inte vara i baren – Domare och fotografer

•	Gröna – Man jobbar – Festerister som jobbade

•	Blå – VIP får vara överallt och i Blå-gången – D-Group och Artister

Vi beställde brickorna i plast, föregående år har dom plastat in vanliga papper, men detta materialet gick inte att riva sönder om man ville, men var stört lätt att klippa och krävde ingen extra tid att fixa. Det är att rekommendera. Gör även några extra som är namnlösa som ni kan ge till utlandslag/jobbare ifall dom byter ut personen som ska gå. Banden som vi hade dom i var spons som vi fick av Opera. 


**Övrigt**

Det är även lite övriga saker som ska tryckas, bland annat så är det en gästbok som man ger till utlandslagen, prislistor, bannummer (30), diplom till vinnarna och biljetter. Sen kan det vara bra att fixa en karta till middlingsrundan eller pilar som pekar vart man ska. Vi tryckte även öletiketter som sattes på flaskorna till sittningen, de bör ha något med temat att göra. Dessutom så tryckte vi lite extra saker som vi hade till promotion, såsom klistermärken vi satte på färgade muggar som vi gav till Baljan. 
Vill ni så kan ni även fixa medaljer som ni säljer, dock är det nog inte såvärst många som kommer att köpa dom, men om ni ändå tänkt beställa till er själva så är det lika bra att försöka sälja några.
All dekor och lakan till barerna bör dekorgruppen fixa, dock kan ni behöva göra lite modeller för dom som dom kan följa. Jag antar att ni har rätt bra koll på vad dekorgruppen bör göra och vad den inte bör göra, eftersom endel av er har varit med där.

När DÖMD är över så kommer ni vara trötta men förhoppningsvis glada över att ni har gjort ett grymt event. Dock tar inte arbetet slut för tryckarna nu utan det är fortfarande ett par saker kvar att fixa.

==Black & White==
D-Groups egna festerifest som vi införde 2010. Detta är festen där både dom nuvarande och dom nya festerierna bjuds in, samt att alla gamla groupies bjuds in. Vad som gäller har ni nog redan rätt bra koll på eftersom ni var med på första. Ni får självklart göra om saker om ni känner för det, men vi hade tyckt att det var kul ifall ni gjorde det till en tradition att ha denna festen iaf, den ger lite mer gemenskap med dom nya också. Denna festen bör infalla mellan första festerifesten för dom nya och Ughen.
 Det är inte såvärst mycket som ska tryckas utan det enda är följande:

•	En inbjudan – den skickas ut till alla cheferna och har temat i sig

•	Biljetter – både cider- och öl-biljetter. 

==SOF2011==
Ni kommer även att få vara med om SOF, detta sker varannat år i Linköping och varannat i Uppsala. Det brukar vara så att D-Group ställer upp och bygger en vagn med dom nya groupiesarna, dock är dom nuvarande inte helt pepp på att bygga efter hela året och dom nya vet inte hur det funkar. Försök därför att styra upp det så bra ni kan. Som trykkare så är det inte riktigt något extra man behöver göra här mer än att eventuellt komma på en bra idé på hur bygget ska se ut. (Om inte nån annan fixar det)

==X:are==
När ni nästan har blivit X:are så har ni inte såvärst mycket kvar, det som gäller då är att skriva ett testamente till dom nya (eller modifiera ett gammalt) och därefter ska ni även fixa ett fracktryck. Det som gäller med fracktrycket är att det ska vara med ett ord som innehåller HiQ (efter sektionsrummet, förr hette det Bell). Ni kan ju titta på gamla frackar för att få lite idéer, men det finns många bra förslag som funkar. När allt detta är klart så är det DVBF som gäller!


===Viktiga saker att tänka på===

•	Biljetter till sittningarna är egentligen inte biljetter utan mer informationslappar, det är ingen som kollar biljetten på plats utan istället så är platserna specifika för varje person

•	Om ni har biljetter som man kan hämta ut saker på är det viktigt att bestämma redan vid början ifall man ska riva dom eller om man ska kryssa, se till att alla groupiesarna vet om det och kör stenhårt på det. Om ni väljer att riva så ser ni till att inte ta emot några delar som redan är avrivna, se även till att riva bort delarna helt och inte bara göra ett jack i biljetten. Om ni däremot väljer att kryssa så se till att kryssa väl med en svart spritpenna, se även till att alla som ska kryssa har tillgång till en sådan penna

•	Se till att ha marginaler runt alla kanterna till sakerna ni skickar på tryck. Det försvinner alltid ytterkanter på olika ställen på biljetterna. Gör gärna kanten rätt tjock och synlig så blir det lättare att klippa dom också. Fixar ni det själva så finns det en pappersskärare i CYD-poolen, samt en i Tryckakademin som man kan gå dit och låna. När ni gör tryckta tyglakan så är det extra viktigt eftersom ytterkanten viks in  någon centimeter i sidled. 

•	Ha inte med för små eller spetsiga detaljer när ni trycker märken, iaf inte om ni beställer broderade för detta brukar resultera i att detaljerna inte syns särskillt bra alls. Gör inte för tunna kanter på föremål heller. 

•	När ni sätter upp affischer kan ni tänka på att det är bra att tömma anslagstavlorna på alla event som redan har varit. Då ser det inte lika stökigt ut och man ser lättare era affischer. Detta var något vi körde rätt hårt på inför DÖMD och DIMD och det var värt det.

•	Glöm inte prislistor i garderoben, samt pilar som pekar vart den finns om det behövs.

•	Skicka alltid ut det ni har gjort till alla andra groupiesar innan det skickas in på tryck och se till att dom hinner kommentera, det är sjukt lätt att göra slarvfel som att man glömmer en sponsor, det står fel i texten etc.

•	 Till DÖMD kan ni göra en logotyp som ni återanvänder överallt där texten DÖMD ska vara med.
