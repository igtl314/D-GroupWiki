Hej kära ni! Välkomna till ett fantastiskt testamente, hoppas ni känner att ni kommer ha nytta av det, den är fylld av bra grejer. Men framförallt bråk. Rätt ofta faktiskt :/ Och noggrannt utvalda bilder. P(R)eace

**ALLMÄN INFO**

Här följer lite begrepp & koncept som ni måste känna till.

**Bokningspärm Kårallen**
En pärm som ligger utanför DCs kontor på Kårallen. Här bokas bubblor och lakansplatser (se nedan). DC väljer själv när denna läggs ut, men höstens pärm läggs ut någon gång sent på våren/under sommaren och då är det först till kvarn som gäller, dvs det gäller att vara snabb om man ska få bra platser. Förutom bubblor och lakansplatser så kan man boka specialplatser, till exempel för vepa i MatNat-backen. Vi har dock aldrig behövt boka dessa.


**Bubblor**
Plastbehållare som finns inne på Kårallen där man kan sätta upp affischer. Bokas via bokningspärmen. Man får använda 3 bubblor under max 2 veckor (dubbelkolla detta så att det inte ändrats, info finns i pärmen). Kolla med Trykk vilka som ska vara ansvariga för bokningen gällande både bubblor, lakansplats och vepaplats.


**Lakansplatser**
Längs hela Corson finns “pelare” som man kan sätta upp lakan på. Bokas via bokningspärmen. Man får sätta upp 6 lakan och de får vara upphängda max 4 veckor (dubbelkolla detta så att det inte ändrats, info finns i pärmen). Finns även lakansplatser på Campus US, det lättaste är att kontakta någon festerist från det campuset som kan hjälpa er att boka.


**Colloplats**
I Collo bokar man plats (övertydlighet är vår favorittydlighet). Det finns 5 platser att välja på, vi har ansett att MINERVA är den bästa. Dessa bokas via Lokalbokningen (googlea). Dessa platser tar snabbt slut, så försök att boka så snabbt som möjligt.


**Ljudnyckel Collo**
För att kunna spela musik i Collo behöver ni boka ljudnyckeln, som bokas via DC på Kårallen. Be J^8 sköta detta. Den är eftertraktad, så boka så snabbt som möjligt.


**HU-plats**
PR-plats på HU bokas (tror vi) via Lokalbokningen. Vi bokade den platsen som hetter HQ 2 (står för Hasselquist).


**PR-utbyten**
Detta är roligt! Prata med andra festerier om att komma och besöka varandra under respektives PR-perioder för att få upp hype ytterligare. Ett bra tips är att ha PR-utbyten iallafall på US, annars är det väldigt svårt att dra dit folk då platsen man PR:ar på där inte är lika central för deras campus som Collo är för oss. Och utöver att komma till PR-platser och PR:a kan man även ha utbyten av PR-filmer! Det är roligt och över vårt år så var det nästan aldrig någonting som pratades om, utan om någon gör en PR-film till en själv så “ska” man göra en till de andra tillbaka som fin gest. Andra festerier brukar ha så att de delar varandras festevenemang på Facebook för att nå ut till fler. Detta gjorde inte vi under vårt år, men det är någonting ni kan diskutera i hela gruppen så alla vet vad som gäller.


**Nollesittningen & Nollefinalen**
Finns typ ingenting att göra här just för PR. Passa på att vila, ni har ett långt år fyllt av härjiga möten framför er. Se Event-testamente för info.


**Åvvefix & Åvveinvigning**
Dessa evenemang säljer i princip sig själva då Ettan är taggad.
Se till att bestämma ett datum då ni vill att evenemanget för Åvvefixen ska komma upp (till exempel 3 veckor innan). I evenemanget måste bland annat priser och biljettsläppsinfo för Åvveinvigningen finnas, och därför är det viktigt att dessa bestäms tidigt.
Gör också ett evenemang för själva invigningen. Länka till detta i Åvvefixen.


**Tenta- & Omtentakravallen**
PR och dekor tog mycket tid att få ihop eftersom vi var tre personer som skulle ha tid att träffas och sätta ihop det. Ett tips är att så tidigt som möjligt efter att ni har valt tema börja diskutera i D-Group hur ni tänker att allting ska se ut PR- och dekormässigt (och be Bi6 göra detsamma) - vilka utklädnader som ska köpas in, hur PR-schemat ska struktureras, hur mycket PR som ni ska ha osv. Maddis var den som skrev vårt PR-schema och det blev inte riktigt som alla hade tänkt sig. Detta berodde på att vi inte hade tänkt igenom hur vi ville att det skulle fungera allihopa tillsammans (hur många som ska sitta och PR:a, hur länge, hur många det ska vara i Märkesbacken osv), men det blev bra tillslut. Innan Maddis la schemat så bad vi alla i Bi6 och D-Group fylla i ett dokument med när de kunde PR:a, när de kunde men helst inte ville, och när de inte kunde alls. Detta var väldigt bra för då kunde man enkelt se när alla var tillgängliga. Vårt gamla PR-schema och andra dokument finns att tillgå för er när någon av er ska skriva ett!


**Julfesten**
Se Event-testamente.


**Propexus Glador**
Se Event-testamente.


**DIMD**
Vårt DIMD som vi höll i fick inte det bästa datumet - på alla hjärtans dag.. Så det kom mindre folk än väntat tyvärr, men förhoppningsvis ska det inte hända er. I PR-väg så är det inte så mycket jobb, utan bara att vara aktiv på Facebook och Instagram så att folk blir taggade på att både vara med och tävla och att besöka.


**DÖMD**
Göra PR-schema, boka PR-plats, boka lakansplatser, boka bubblor, styra upp lunchtävlingar, bestämma hur Collo ska se ut, rigga Collo temalöst och temaenligt, skaffa PR-utklädnader, styra upp temasläpp och köpa/tillverka dekor är väl den korta versionen av vad vi har pysslat med. Egentligen är det bara fantasin som sätter gränser för hur ni vill ha det och allt som vi gjorde inför/under DÖMD finns i vår PR-mapp (som ni säkert har fått när ni läser detta) och vi tror att det är lättare att läsa där för att förstå allt vi har pysslat med. I övrigt är det en rolig grej att fixa fram någonting unikt. Majoriteten av festerier kör på det som man alltid gör - PR:ar, men det kan man göra med en rolig twist. Vi fixade barblades och goodiebags (tack vare D-Group 07/08 som Kicki styrde mycket i) och vad vi vet så har det varit väldigt uppskattat.


**PR-period**
2 veckor temalöst, 2 veckor tema (sista veckan DÖMD-vecka)


**Pre-Group**
Som ni alldeles säkert kommer ihåg så fick ni när ni var Pre-Group en lista på saker som ni skulle hjälpa oss med i dekorväg inför DÖMD. Denna lista gjorde vi två efter att vi designat hur vi ville ha det. Ni kan kolla på vår gamla om ni vill ha tips på hur ni ska strukturera upp den. Prata även med gruppen om ni vill minska/öka mängden som Pre-Group ska göra, ni får avgöra om ni ansåg att ni hade för mycket/lite att göra. För övrigt - ni var grymma.


**Övrigt**
Kontakta Torsdagskröken & Brandon Boys om DÖMD-pubar
Gör formulär där gruppen kan fylla i hur de ser på PR-perioder för att få en sån bra PR-period som möjligt
SLÖHM är duktiga på dekor och dylikt så vill ni ha en fotovägg eller annat så kan ni kontakta dem. I utbyte ville de ha gratis biljetter vårt år!


**Att vara PR**
Planering inför PR-perioder
Som ni utan tvekan vet så har man inför fester PR-perioder. Då står man i Märkesbacken och härjar (stå på kanten och inte i backen, folk hatar det och D-Group gillar att vara sköna), sitter och PR:ar i Collo och dylikt. 

Vi tror det kan vara så att vår delade PR-postmapp var den mapp som innehöll flest dokument i D-Groups postmappshistoria. Men det är fett skönt, så frukta icke utan dyk gärna ner i träsket. Vårt arbete inför PR-perioder är ganska omfattande med många småsaker. Vi planerar hur det ska se ut i Collo, vilken plats vi ska ha och vilka veckor, PR-schema för hela gänget, dekor för Collo och eventuellt Kårallen, skapa och underhålla evenemang på Facebook och hypea på kanalerna. Så när ni två ska påbörja planeringen inför vilket arr som helst är det bra att göra punktlistor på allt som behöver göras och vem som har ansvar. Vissa delar såsom dekor och design av Collo gjorde vi tillsammans men resten delade vi upp. Dekor och PR för sittningar tog Anna hand om medan Maddis tog lite annat inför Kårallenarrangemang (exempelvis PR-schema). 

Ett tips inför budgetering är att lägga den tidigt. Många dekorgrejer vill man beställa tidigt så det kan vara skönt att kolla med Yen om den budgeten kan godkännas tidigt, det gjorde inte vi och det ledde till att vissa dekorgrejer inför DÖMD inte kom i tid (hata eBay). 


**PR-perioder**
Under PR-perioder är det viktigt att gå ut med tydlig information till gruppen hur PR-schemat, lunchtävlingar och dylikt fungerar. Och håll gärna ett öga på att det sköts, i och med att PR inte är allas post så glömdes det bort att skicka ut information till lunchtävlingsvinnare ibland och många kom sent till PR-tidssamlingar. Ett tips kan vara är att om man är försenad till PR så är det spritkassa, det tror vi hade hjälpt oss.


**Dekor på Kårallen**
Om ni vill ha dekor på Kårallen under festkvällar så ska allting flamskyddas. Detta gäller även om ni bokar vepaplats på staketet ovanför Baljan.


**Budgetar**
PR-budgeten innehöll vårt år även dekorbiten, så vi hade med allting mellan himmel och jord i den budgeten - girlanger, utklädnader, skyltar, byggvirke osv. Och speciellt inför DÖMD var det viktigt för oss att diskutera med Kicki om vi hade några sponsdelar vi skulle budgetera för, alternativt att hon hade fått information om några dekordelar skulle bli sponsrade.


Se över vad ni vill ha som priser till lunchtävlingar (brukar vara förköp, men kan ju vara kul att ha annat också), om ni vill dela ut saker i Märkesbacken och/eller i Collo eller annat som kan vara kul att ha med.

Stort lycka till, ni kommer att ha ett fantastiskt år och vi vet att ni kommer att göra ett grymt bra jobb.

Snart är det vår och bråka lugnt,

XOXO,
Ketchup