====== ÖverDomaren™ 15/16 ======
Grattis till posten som ÖverDomaren™! Du kommer vara ansvarig för den i särklass roligaste tävlingen under Linköpings festår som över 500 förfriskade studenter tävlar i och det är din uppgift att se till att dagen blir minnesvärd.

===== Pilar och dylikt =====
I posten ÖverDomaren™ ingår det att se till att det finns pilar och andra dartartiklar tillgänliga under både DIMD och DÖMD, men också till groupies och pateter. Det här beställs av Arne Lundgren som är officiell underleverantör till Winmau i Wales.

==== Arne ====
Kontakt med Arne sker främst via mail till arnelundgren@hotmail.com. Han har ingen hemsida utan alla priser och liknande får man fråga om. Vi är momsbefriade och får därför grejerna från Arne till ett betydligt förmånligare pris än om vi beställer från t.ex. Biljardexperten som är den enda andra underleverantören till Winmau i Sverige. Anledningen till att vi beställer från just Winmau är att de erbjuder bra kvalité på sina grejer och märket används i princip alla turneringar i dart.

Jag hade lite problem att få tag i Arne först och lyckades till slut luska fram ett nummer på hitta.se: 076 251 70 95 (det som står på Winmau:s hemsida är fel). Efter att ha ringt och snackat med honom kom vi fram till att jag skulle skicka sms samtidigt som jag mailade så han skulle kunna kolla mailen och i slutet övergick vi till att hålla den större delen av kontakten på sms istället.

Både jag och Wällstedt (Webb & ÖverDomaren™ 14/15) beställde från Arne två gånger under vårt verksamhetsår, både för DIMD och för DÖMD. Första beställningen frågade jag vad Arne hade i lager och hur mycket varje artikel kostade. Andra beställningen var större och innefattade beställningar från groupies och pateter så den var tvungen att göras från Wales via Arne. Att göra detta tar en del längre tid än från hans lager så det är värt att tänka på. Arne kommer också bara vilja göra en beställning därifrån en gång så jag rekommenderar att du pratar med din kassör om möjligheten att exkludera pilförsäljning från DIMD- och DÖMD-budgeten och på så sätt kunna beställa allting samtidigt. Genom att göra så här sparar man ett par hundra kr på frakten också.

==== DIMD ====
Inför DIMD passade jag på att kolla med årets D-Group ifall de var intresserade av att beställa pilar ifrån standardsortimentet i samband med beställningen som skulle till försäljning. Jag och ett par andra valde att köpa varsitt set pilar. För beställningen inkluderade jag en buffer som jag beräknade skulle finnas kvar till DÖMD och antecknade det i min budget. På så sätt plussade vi mindre under DIMD och mer under DÖMD men det gick självklart jämt ut.

==== DÖMD ====
Inför DÖMD kontaktade jag pateter och groupies om pilbeställning och gav dem sisådär en månad på sig att bestämma sig för pilarna och betala. Den här deadlinen låg cirka två veckor innan riktiga deadlinen som kassören satt för att säkerställa att det inte blev några förseningar. I år garderade jag mig genom att lägga pilbeställningen tidigt på året men kunde inte beställa det från Arne förrän efter budgeten var spikad, vilket skedde drygt 6 veckor innan DÖMD.

När jag kontaktade pateter utgick jag ifrån vad som stod i testamentet för 14/15 och frågade bara pateter från de åren som fortfarande gick kvar på campus. Egenligen skulle man kunna kontakta alla pateter och på så sätt inkludera dem som gått ut men t.ex. fortfarande bor i Linköping. Det blir rätt så orelevant för många pateter men utöver det ser jag inget problem med det hela.

==== Pilar och reservdelar ====
Genom att utgå från mina budgetar kan du se vad vi beställt för något, men för enkelhetens skull skriver jag ner namn och priser här med!

Neutron Brass (http://www.winmau.com/pages/2362/2016_-_neutron/?act=det&p=199) 
Inköpspris: 69 kr, försäljningspris: 100 kr

Broadside Tungsten (http://www.winmau.com/pages/2375/2016_-_broadside/?act=det&p=905)
Inköpspris: 170 kr, försäljningspris: 200 kr

Sub-Zero (http://www.winmau.com/pages/2378/2016_-_sub-zero_-_steel/?act=det&p=190)
Inköpspris: 220 kr, försäljningspris: 300 kr

Aluminiumstolpar (http://www.winmau.com/det/518/Aluminium_Shafts/)
Inköpspris: 15 kr, försäljningspris: 20 kr

Nylonstolpar (http://www.winmau.com/det/517/Nylon_Shafts/)
Inköpspris: 5,50 kr, försäljningspris: 10 kr

Behöver en av tavlorna bytas ut är det standardtavlan PRO SFB (320 kr, tror även vi kunde få mängdrabatt och få över 8 st för 280 kr) eller den lite finare som vi även gav till vinnaren av DIMD: Blade 4 (406 kr).

Inför DÖMD beställs även flights med tematryck. Den här beställningen görs inte av dig som ÖverDomaren™ utan istället av tryckarna. För att få en uppskattning av priset tror jag vi betalade 23 kr/set.

==== Andra beställningar ====
Inför DÖMD pratade jag en del med personalen på [hg] om dartgrejer och vi bestämde att vi kunde beställa stolpar, flights och en Blade 4 darttavla till dom. 

==== Tankar ====
När man räknar på hur många pilar och reservdelar som behövs under DÖMD är det väldigt svårt att uppskatta hur många som faktiskt kommer säljas och man vill inte budgetera för alldeles för många pilar. Under mitt DÖMD tog pilarna slut under tävlingsdagen strax innan första matcherna skulle spelas och det var ett par lag som stod utan pilar och därför fick låna av motståndarlaget. Självklart är det här något man vill undvika och jag tycker man borde beställa ett större gäng pilar inför året och räkna med att ha kvar en del efter DIMD och DÖMD. Förutom det ekonomiska besväret att lägga upp budgeten för pilförsäljning över flera år hade det blivit mindre besvär med osäkerheten ifall man har för många eller för få pilar inför tävlingarna.

De pilar vi har nu har vi haft ett tag (osäker på hur längre) och jag tycker att det kanske hade varit kul att prova något nytt. Tyvärr blir det lite grisen i säcken med tanke på att det inte finns något vettigt sätt att prova pilarna på i förväg. Eventuellt hade man kunnat ta en weekend i Stockholm där man åker runt till olika dartställen och kollar utbudet men många slutsatser går att dra från priset man får av Arne. Väljer du att ändra utbudet tycker jag prisnivåerna ska behållas, dvs ett set för 100 kr, ett för 200, och ett för 300. Det är redan tillräckligt hög beslutsångest hos dem som köper pilarna och det blir bara värre med olika pilar på samma prisnivå.

===== DIMD =====
Utöver pilbeställningen inför DIMD är du ansvarig för planeringen av tävlingsdelen av DIMD. 

==== Personal ====
Mitt år hölls DIMD under D-sektionens jubileumsvecka (40 år) och då tillsammans med jubileumskommittén och pubutskottet. Om PubU är taggade tycker jag ni definitivt ska försöka samarbeta med dom igen. Så som upplägget såg ut var D-Group ansvariga för att döma tävlingen och hålla koll på sponsorerna medan PubU skötte det dom var bäst på: att fixa i köket och stå i bar. Tävlingen hade också flyttats ut till baljan där vi hade ställt den vanliga baljanbaren (som på kravall) och sålde ett mindre utbud av pubölen samt baconsnacks. Just att PubU hjälpte till gjorde att vi kunde ha en eller två groupies i baren där under tävlingens gång. Lyckas ni inte få till ett samarbete med PubU kan det vara en idé att kolla med AktU ifall de vill jobba som domare och på så sätt visa vad man kan inför en eventuell ansökan till D-Group. Årets AktU var väldigt taggade på allt möjligt så det är därför de kom upp som första alternativ för oss. En grej hade kunna vara att höra inom sektionen men folk är generellt väldigt otaggade på att jobba utan vinning.

Troligtvis kommer en del fokus här flyttas från ditt ansvar och till årets PLog. Diskutera gärna fördelar och nackdelar med att samarbeta med PubU alternativt AktU och strukturera gärna upp det så att domarna inte dömmer för många matcher på raken. Det är mentalt ansträngande att döma dart även om appen gör det enklare så därför kan det vara skönt med pauser.

==== Problem och lösningar ====
Genom att hålla eventet ända från baljan till gasquen så ställde det krav på att informera spelarna om när det är deras tur att spela oavsett var de var någonstans. Vi ville också att man skulle kunna se i förväg när och var man skulle spela näst. Eftersom anmälan till DIMD slutgiltligen sker under tävlingsdagen går det inte att göra som på DÖMD med fasta tider för varje match utan det sker istället allt eftersom tavlor blir lediga. Vi hade satt upp ett skrollande bracket på både en projektor i gasquen och en i baljan som hade en vänsterspalt där vi skrev vilka spelare som skulle spela snart och på vilken tavla. Dels argerade denna som en sanity check för oss i sekretariatet och dels så kunde deltagarna i DIMD se om dom skulle spela snart. När en ny match började ropade vi upp i högtalarsystemet vilka som skulle spela var och vår J^8 hade pratat med forte i förväg så de kunde dra en ljudlänk genom blå gången från gasquen till högtalare även i baljan.

För att lättare fixa föranmälningar till DIMD säljer vi biljetterna tillsammans med 2 st öl eller cider. Genom att man då lägger en större summa i förväg blir det mindre ekonomiskt hållbart (om än marginellt) att inte dyka upp på tävlingsdagen och man slipper förlora deltagare i sista stund. Nackdelen med den här dealen är att den inte är helt försvarbar enligt Sveriges alkoholtillstånd om jag tolkat det rätt men vi fick godkänt av DC ändå. Det är också svårt att budgetera för det på ett rimligt sätt då öl och cider kostar olika mycket att köpa in och jag tror vi inte plussade lika mycket som vi borde på de få personerna som ville ha cider till sin biljett.

Att hålla tävlingen i baljan var bra från nästan alla synpunkter: vi sålde bra, det var fler folk som stannade kvar och kollade än förut, och det blev mer plats i gasquen för att äta och pubba som vanligt. Däremot blir det lätt trångt med allt som ska vara där. Baljansofforna tar tillsammans med borden upp en del plats från baljans kortsida och det var stundvis svårt att ta sig fram. Det är samtidigt trevligt att kunna ha en del sittplatser för de som vill titta på tävlingen. Något vi gjorde under DÖMD var att ta bort borden och bara ha soffor och sen flytta projektorn till övre plan och hänga en duk ner för staketet runt baljan och det fungerade mycket bättre.

===== DÖMD =====
==== Nytt för mitt år ====
Överlag så var det mycket som digitaliserades under mitt år som ÖD. Mycket har att göra med att det blir smidigare för oss som arrangörer men också för att de tävlande uppskattar det och för att det är coolt. De delar som är nya eller har förändrats förklaras mer ingående nedan.

=== Appen ===
Tidigare så hade D-Group en DÖMD-app vars organisation var lite oklar, men som jag förstått det var utvecklandet av appen inhyrd av två externa konsulter som uppdaterade appen varje år för en viss ersättning. Appen hade funktioner så som att räkna poäng och kolla nyheter kring DÖMD. Eftersom den här appen led av diverse buggar skrotades den lagom till 2015 års DÖMD som därför inte hade någon app.

För 2016 års DÖMD bestämde sig D-Group att återinföra appen och åtgärda de fel som den förra versionen hade genom att börja om på nytt. Jag som varit domare under 2015 års DÖMD visste från den erfarenheten vad som fungerat bra respektive dåligt med den app jag använda mig av då (Simple Darts) och bestämde mig för att implementera poängräkningen genom att dra fingret över en darttavla, detta med anledning till att det på så sätt blir mer naturligt att föra in poängen för någon som inte är särskilt erfaren med dart. Vi körde den första riktiga testkörningen av appen under 2016 års DIMD och alla tyckte den fungerade väldigt bra så jag fixade de småfel som existerade och gjorde appen lite mer användarvänlig. Relativit kort inpå DÖMD när jag höll på att utveckla versionen för iOS så kände jag fortfarande att det var något som saknades med appen och det var då jag bestämde mig för att digitalisera själva spelschemat så man kunde följa sitt eget eller ett annat lag direkt i appen och se var laget skulle spela och mot vilka.

En av grundtankarna med appen var att till slut ha möjligheten att skippa pappersprotokoll helt och hållet för att istället föra in och rapportera alla poäng med appen. Detta ställer höga krav på pålitlighet i appen och den filosofin finns med i appen som den ser ut just nu, trots att den inte är kopplad mot något poängsystem än så länge. För att undvika att inrapporterade poäng plötsligt försvinner på grund av att telefonen plötsligt startas om eller att appen stängs ner av okänd anledning så sparas det tillstånd matchen befinner sig i varje gång en förändring av tillståndet görs. iOS-versionen är lite mer förberedd för att utöka detta med online-stöd men nästan allt som behövs saknas.

=== System för brackets (panel.domd.nu) ===
Challonge som vi fortfarande använder för att hålla koll på turneringen har både för- och nackdelar, där den största nackdelen kanske är att det är extremt krångligt att flytta runt den seeding man jobbar med. Det är i princip omöjligt om man inte zoomar ut för att se alla 128(!) lag... Därför bestämde jag mig för att slå två flugor i en smäll när jag implementerade funktionaliteten för att visa lagen i appen. Det byggda systemet som finns på panel.domd.nu hanterar dels nyheter till appen men också registrering av alla lag och vad de tillhör för typ (vanlig, festeri, patet, osv), automatisk seedning och överföring till en turnering i Challonge. Sist men inte minst finns det stöd för att skriva ut laglappar till alla lag. Den automatiska seedingen tar hänsyn till vissa prioriteringsregler som t.ex. gör att pateter inte möter varandra förrän senare i turneringen. Trots detta möttes båda Acats-lagen i kvartsfinal och det hade varit kul att undvika (med risken att det vara är Acats i final). Du behöver använda det automatiska seedingsystemet för att api:t som appen och slideshowen använder sig av ska fungera.

Inloggningen till panel.domd.nu använder samma kontouppgifter som admin.d-group.se och alla groupies kan logga in.

=== Api ===
Trots att vi bara använder api:t internt är det öppet för vem som helst att utnyttja så länge man har koll på dess existens och ändpunkter. Den egentliga enda funktionaliteten api:t tillhandahåller är möjligheten att hämta nyheter och information om lagen som spelar i turneringen. Den funktionalitet som utmärker api:t är att det är sammankopplat med api:t för Challonge för att uppdatera lagets nuvarande status.

=== Slideshow ===
Utöver att använda appen för att kolla vilka lag som spelar när och var så var en sista-minuten-funktion möjligheten att visa samma information på projektorerna. Genom att anropa api:t gick det att visa alla pågående matcher och de som skulle spelas snart, komplett med tavelnummer och lagnamn. Förutom att erbjuda en bra överblick för lagen var det här ovärdeligt för mig som ÖD då jag direkt kunde se ifall någon tavla var på väg att ta längre tid på sig än väntat och då gå dit för att kontrollera hur det gick. Det går att se slideshowen på slideshow.domd.nu men just nu visar den bara tomma listor och sponsorslides.

Något som skulle kunna förändras med slideshowen är möjligheten att ställa in fontstorlek, rutbredd och antal tavlor per slide genom att skicka in parametrar via url:en. På så sätt är det lättare att konfigurera olika storlekar på projektorer rätt direkt istället för att behöva öppna upp utvecklarverktyg.

=== Tävling och dryck i baljan ===
Tror egentligen inte det här är något nytt utan snarare en konsekvens av att det inte hölls något högskoleprov i Kårallen detta år men att ha tavlor i baljan samtidigt som det fanns en öl-, cider- och kaffebar som baljanjobbare stod i var en stor succé! Många (främst pateter) klagade på att ölen i den baren tog slut för snabbt och att det bara fanns cider kvar som de inte var intresserade av. Baren där går med fördel att hålla öppen till 16:00 så länge det finns öl att sälja.

=== Streamad final ===
Jag och Jacob (en av Trykk:arna) jobbade generellt under hela DÖMD-perioden med att få bra production value i de framträdanden och filminspelningar vi gjorde och finalen var inget undantag. Vi hade streamat mycket av det andra innehållet (mest från PR-P) och tyckte att man skulle kunna se finalen oavsett om man var på plats i Kårallen eller var hemma och mellanfestade så vi satte upp två st kameror och kopplade in det till min dator som stod på entré-plan i Kårallen. På kamerorna visade vi darttavlan respektive kastarna och publiken. Vi hade även en tredje videokälla och den kom från min mobil som körde som TeamViewer host där en tema-färgad version av appen var igång. Med hjälp av OBS (Open Broadcaster Software) satte vi ihop alla källor tillsammans med ett overlay i samma stil som DÖMD-temat där poängraden i mobilen hade klippts ut från TeamViewer-klienten som kördes på datorn så den smälte in med temat. Scenen i OBS skickade vi sedan ut till både en projektorduk som hängde i baljan (samma ställe som under tävlingen) så alla där tydligare kunde se vad som hände och även direkt ut på internet via vår YouTube-kanal.

För att underlätta mitt dömande av finalen använde jag mig bara av appen och inget protokoll. Precis som tidigare år körde vi förutom ÖD som domare även kommentatorer och en mikrofon bakom darttavlan som Forte satt upp åt oss för att förstärka effekten av en träff. Kommentatorerna var samma som TM på sittningen (alltså Sara och Kim) och de gjorde ett väldigt bra jobb! Är ditt års TM taggade på att även kommentera finalen tycker jag att ni ska försöka ordna det så, det ger ett mycket bättre helhetsintryck av kvällen.

Trots att vi meckat ihop massa olika lösningar för att realisera streamen till finalen så var det knappt någonting som strulade. Det enda som hände var att jag fick ett meddelande på Facebook där min kompis hade skrivit att jag var på tv, vars chattbubbla då dök upp på projektorduken (31:40 på YouTube).

Hela finalen går att se här https://www.youtube.com/watch?v=Vzh6Hqv3xBE, där kan du se hur vi satt upp alla källor och scener.

=== Sms-grupp för domarna ===
Är även här osäker på ifall det här funnits tidigare men det fungerade väldigt bra att ha en sms-grupp på SuperText där alla domarna var inlagda. Dels gick inrapporteringen av problem från domarnas sida mycket smidigare och samtidigt kunde jag göra allmäna utrop till alla domare. 

=== Pre-Group som domare ===
Vi valde in Pre-Group innan DÖMD vårt år och med det följde fördelen att Pre-Group kunde jobba under både torsdagskravallen och tävlingen på DÖMD. Det här ledde till två väldigt positiva grejer: dels så slapp vi rekrytera lika många domarjobbare utifrån och dels så kunde jag som ÖD vara säker på att hälften av mina domare garanterat gjorde ett bra jobb. Det kanske inte låter som särskilt mycket men det är svårt att fixa personal till DÖMD och det ger en enorm trygghet att kunna lita på sina domare. Jag lät Pre-Group jobba som domare till 15:00 (eller lite tidigare) och satte de sedan på att rigga matsalen tillsammans med alla servitörer som kom samtidigt. Här kan det vara bra att ha en person som vet vart allting ska (från tävlingen) och kan dirigera Pre-Group och resterande personal. Jag fick hjälpa till med att dirigera en del av riggandet och hade helst undvikt det för att istället ha full koll på tävlingen. Överlag rekommenderar jag att ta in Pre-Group som jobbare om möjligt.

==== Tider för matcher ====
  * 11:00
  * 12:00
  * 13:00
  * 13:45
  * 14:30
  * 15:00
  * 15:30
  * 16:00

Finalen spelas runt 17:45 - 18:00.

För att lättare kunna rigga ner tävlingen så var upplägget för vilka matcher som spelades var rätt så viktigt. Från 15:00 så spelades alla matcher i baljan och de matcher innan dess spelades till största del i baljan och grillen. Detta gör att man snabbare kan börja rigga ner matsalen. I tävlingens senare skede så såg jag till att tavlorna nära finalplatsen var tomma så tidigt som möjligt så vi och Forte kunde börja förbereda för finalen och DJ-båset i god tid. Vill du ha den preliminära ritningen jag gjorde över Kårallen under tävlingen så är det bara att kontakta mig.

==== Vad som fungerade dåligt ====
De senaste matcherna uppskattas att bara ta en halvtimme, men det är sällan fallet. Jag tolkade regeln om matchtid fel ("Efter att en match pågått i 60 minuter kommer matchen att avbrytas och den som leder i matchen tilldelas segern. Om det står 1-1 i ben vinner den som har lägst poäng i pågående ben.") som att det gällde för mindre än 60 minuter om matchen var kortade, men så är inte fallet. På grund av detta blev det lite konflikter med vissa lag och hur matcherna skulle avslutas vilket inte någon vann på egentligen. I de flesta fall lät jag lagen spela klart ändå och det visade sig fungera utan problem och det rekommenderar jag dig att också göra, eventuellt att till och med förlänga matchtiderna i slutet för att gardera sig på så sätt. Jag tror att sista matchen spelades klart runt 17:20 men eftersom tavlorna var uppsatta så att finaltavlan kunde börja riggas redan 17:00 och matsalen kunde börja riggas 15:00 så uppstod det inga problem med tidsschemat på grund av det. Enda negativa var att finallagen hade svårt att hinna hem och mellanfesta innan sittningen.

Se även min punkt om personal.

==== Förbättringsförslag ====
Den enklaste och i min mening viktigaste regeln att ändra är en av lagreglerna: "§2. Lag som inte består av två killar och två tjejer har ingen möjlighet att gå längre än fram till kvartsfinal.". För det första är den regeln väldigt svår att kontrollera och att tolka regeln är ännu svårare: gäller regeln när man ska börja med kvartsfinalen, när man har spelat kvartsfinalen, eller när man ska börja spela semifinalen? Det är också en svårdefinieradregel med tanke på de könsidentifieringar som finns. Jag personligen tycker inte att den här regeln ger särskilt mycket då de som vill tävla kommer göra det ändå. Självklart är den här frågan diskuterbar och det är kanske bra ifall ni tar upp den inom gruppen, men nu när Donna ändrat i sitt reglemente till "Medlem av Tjejföreningen måste anse sig vara tjej eller ickebinär" känns regeln för DÖMD aningen utdaterad.

Ät mat! Förslagsvis när matcherna fortfarande är 45 - 60 minuter långa. Jag missade den lilla detaljen och var väldigt slutkörd efter finalen, men kunde efter lite mat och kaffe fortsätta förbereda inför festen och rigga om garderoben.

==== Personal ====
Till DÖMD-lördagen tar man in jobbare utifrån för att jobba som antingen servitör eller domare. Till skillnad från tidigare år gjorde vi om förmånerna lite och lät domare få biljett till både torsdags- och lördagsfesten medan servitörerna fick biljett till lördagen och en eftersits. Jobbade man som både domare och servitör fick man en biljett till vardera kväll och en eftersits. Den här förändringen har att göra med att domare måste lägga mer tid i form av borde teori- och praktikpass innan tävlingen samt jobb från 10:00 till ungefär 16:30 medan servitörerna jobbar mellan 15:00 och 22:00 utan någon förberedande utbildning. Tyvärr blev denna förändring ingen succee utan det blev bra mycket svårare att få tag i servitörer eftersom förmånerna som domare var betydligt fler. Inte en enda person jobbade som både domare och servitör (att få en eftersits för 5 timmars extra jobb är tydligen inte särskilt lockande...).

Året innan vårt så inkluderade domar-dealen ett servitörspass som man behövde närvara vid och då fick man samma förmåner (två biljetter samt eftersits). Jag är egentligen lite emot den dealen eftersom man då jobbar ungefär 12 timmar i streck, däremot tror jag inte det finns något bättre alternativ om man vill fylla alla jobbpass.

  Patrik Sletmo
  Webb & ÖverDomaren™
  D-Group 15/16
  patrik.sletmo@gmail.com
  +46707835761
