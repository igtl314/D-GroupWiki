====== Testamente ÖverDomaren™ 14/15 =====
Stort grattis till posten och den ärofyllda uppgiften som ÖverDomaren™ i D-Group!
===== Inledning =====
Denna post innebär framförallt att du är ansvarig för tävlingen på DÖMD. Detta är ett stort ansvar och det gäller att du är väl förberedd inför tävlingsdagen.
Eftersom denna post är en "extrapost" har du förmodligen även en till post(troligen webb) vilket gör att din totala arbetsbörda blir ganska stor.
För att få hjälp med arbetet bör du därför utse en liten grupp med vapendragare som hjälper dig med förarbetet.
Mitt år utsåg vi WERK,Spons och en Trykkare till att vara mina vapendragare och hjälpa mig med förberedelser.

===== Info =====
Du beställer alla  dartsaker från Arne Lundgren, mail: arnelundgren@hotmail.com

Arne verkar vara en underleverantör till Winmau som ligger i Bridgend i södra Wales, han ger oss väldigt förmånliga priser.

Allt du kan köpa från Arne hittar du här:http://www.winmau.com/ pilar:http://www.winmau.com/pages/494/Tungsten/

Det går inte att se vad saker kostar på sidan, men du kan fråga Arne om vad specifika saker kostar, och du kan enkelt se vad vi betalade och vad vi köpte förra året utifrån min budget.

Om din beställning av dartsaker till Arne blir försenad eller krånglar så kan du köpa härifrån: http://www.biljardexperten.se/

Blir det riktigt kris kan du köpa från XXL i Tornby, Adress: Norra Svedengatan 21, 582 73 Linköping.

Till både DIMD och DÖMD kommer ni att behöva dartmattor. Dessa hämtas av WERK från golvbröderna och skärs traditionsenligt av pryos till rätt dimensioner. Se till att WERK vet hur många mattor som behövs och att Pryos vet att de ska skära dem.

Kom ihåg att du behöver maskeringstejp för att kunna tejpa fast mattorna i golvet.

Som ÖverDomaren™ ingår det i posten att förse nuvarande groupies och pateter med dartsaker om de så önskar. Jag började med detta strax innan DIMD.

Jag mailade de pateter som gick kvar på skolan (3-4 års pateter) och tog samtidigt in beställningar från mina groupies.

Arne kommer enbart vilja beställa från England en gång, så försök få med så mycket som möjligt i den beställningen. Dvs både DIMD,DÖMD,pateters och groupies beställningar.

Jag hade turen att Arne hade tillräckligt med pilar i lager inför DIMD så jag gjorde en beställning av honom innan DIMD på enbart saker han redan hade i Sverige.

Ungefär en månad innan DÖMD gjorde jag en stor beställning från England.

Sakerna förvarade vi i CNAT (förråd i C-huset bredvid C4) under vår PR och pateter/groupies fick hämta ut sina saker av mig i Colosseum.

===== DIMD =====

D-sektionens Interna Mästerskap i Dart!

Denna tillställning har ägt rum i Gasquen på Kårallen de senaste åren.

Vi satte ett tak på 64 deltagare och lät folk anmäla sig innan för att säkra en plats. 

Vårt event finns här:[[https://www.facebook.com/events/783870281710035/?fref=ts]]

Bracket: [[http://challonge.com/DIMD]]

Jag beställde ett antal pilar som vi sålde under tävlingen. För mer detaljerad information om vad jag köpte in kan du kolla i min budget. Jag fixade även ett protokoll som groupisarna som var domare kunde använda under matcherna.

Jag själv satt i sekretariatet och sålde pilar och skötte tävlingen tillsammans med Trykk-Hodor som skulle sitta i sekretariatet under DÖMD för att lära honom hur det funkade.

Vi hade 6 tavlor som var igång under hela kvällen, vi hade en domare per tavla. Utöver detta hade vi 3 groupies i baren och 4 i köket.

Jag hade bokat en projektor och på den visade jag bracketen via min dator. Jag live-uppdaterade bracketen med Chiefens dator i sekretariatet. Jag använde också nått autoscroll-tillägg (googlade bara autoscroll) i chrome på min dator som scrollade upp och ner automatiskt så att hela bracketen visades på projektorn.

===== Fixa Domare =====
Direkt när vi började vår PR fyra veckor innan DÖMD skrev vi på Facebook att vi sökte domare, vi sökte dock enbart inom D-sektionen första veckan. Vi fick väldigt få ansökningar och jag tycker inte det är värt att du enbart söker inom D-sektionen i en hel vecka. Jag såg till att vi hade ett kontrakt som alla var tvungna att skriva på för att få vara domare, på kontraktet fanns det en straffavgift på 500kr ifall domarna inte skulle dyka upp på lördagen. Detta för att om domarna inte dyker upp på tävlingen under lördagen så blir det stora problem för er. Du vill att alla domare kommer. 

Du kanske kan ge sektionen typ två dagars förtur att anmäla sig innan du öppnar domarplatser för resten av universitetet. Vi fick inte speciellt många domare första veckan men så fort vi skrev att det räckte med att maila oss och att sedan komma efteråt och skriva på kontrakt i Colosseum så gick det betydligt bättre. Folk är väldigt lata och jag rekommenderar att du låter folk anmäla sig via mail och sedan be dem komma och skriva på i Colosseum när de väl anmält sig. Se till att göra bra PR på Facebook om att vara domare och vilka förmåner man får.

===== Domartillfällen =====
Du ska ha en lektion med alla domare så att de lär sig alla regler och hur saker går till när man spelar dart. Jag körde lektion måndagen under DÖMD-veckan, ett tillfälle 17:15 och ett 19:00. Jag bokade sal S2 via lokalbokningen. Detta var najs för att alla domare hade allt färskt i minnet inför DÖMD och laborationen, men jag var rejält trött på lektionerna eftersom vi hade biljettsläpp 06:00 på morgonen och jag inte kunde gå hem emellan. 

Laborationen lade jag på onsdagen under DÖMD-veckan, jag bokade sal S26 som är en lite större sal. Den bokas av LOKE nere i terra huset (studentforeningsbokning@uf.liu.se).

Jag tog hjälp av typ 4 groupies och riggade upp cirka 10 tavlor som domarna kunde träna på. Alla fick protokoll och skrivplattor så att de kunde träna inför lördagen.

===== Innan DÖMD =====
Se till att du har tagit in namn,mail,telefonnummer och specialkost till alla domare.

Släng in alla domares mailadresser i domare@d-group.se

Var noga med att domarna får all information de behöver inför din lektion och laboration och även inför tävlingen på lördagen.

Boka projektor.

Skicka ut ett infomail till alla lag om vad som kommer hända under hela DÖMD-helgen.

Var överdrivet tydlig med att alla lag måste vara där långt innan turneringen startar, det kommer blir en sjumila-lång kö när alla kommer. Gör också reklam till lagen om att ni säljer pilar/märken i Colosseum under er PR.

Se till att ni säljer pilar under er PR i Colosseum och att de som sitter där när du inte gör det hjälper dig sälja. Om alla lag kommer till DÖMD utan pilar kommer ni tappa MYCKET tid på att alla ska stå i kö till både incheckning och sedan ytterligare en kö för att köpa sina pilar.

Gör ett DÖMD-schema för alla 128 lag, detta suger. Be någon sitta med och hjälpa dig, det är mycket att hålla i huvudet och lätt att man gör fel. Två huvuden tänker bättre än ett och det blir inte lika dödstråkigt.

När du gjort DÖMD-schema behöver du också göra ett domarschema, se till att alla får en paus där de kan äta.

Jag rekommenderar att du tittar på mina scheman så får du en idé om hur det kan se ut.

===== Under DÖMD =====
**Kom ihåg att hämta ut projektorn innan lördag!**

Vi riggade hela matsalen på fredagskvällen efter middlingsrundan. 28 potatisar, 28 tavlor, tejpa fast alla mattor. Fixade baren i mitten av matsalen, jag pratade med forte! angående hur det skulle funka för dem. Vi fixade med projektor och kollade så att vi kunde visa hela bracketen och så vidare under hela tävlingen. Lördagsmorgon körde vi frukost 07:00 i Gasquen. Efter det gick jag igenom det sista på tävlingen, fick igång sekretariatet och skrev ut lite extra domarscheman/matchprotokoll. Jag hade radio under hela dagen så att folk kunde nå mig när det uppstod problem någonstans. Vi öppnade incheckningen 10:00 och det var inte många som kom dit vid 10:00 utan de flesta kom mellan 10:30-10:45. Trots detta hann vi ändå checka in i princip alla lag och jag tror cirka 120 lag var incheckade och igång vid 11:00 då turneringen startade. Vi hade två datorer i incheckningen som tog emot lag och gav dem deras schema och flights. Jag tog emot alla domare i Gasquen 10:15 där alla fick skrivplatta,penna och protokoll med reglerna på baksidan. När alla var på plats och fått sina saker tog jag med alla upp till luftrummet där de fick hänga av sig sina saker och kollade om någon hade några sista frågor. Jag gick snabbt igenom en sista gång hur dagen skulle se ut och sedan önskade jag alla lycka till och vi gick ner till tävlingen.

Under själva tävlingen gick jag mest runt i början och kollade så att alla kom igång, några lag kom inte och cirka 11:10 började jag sätta WO på de lag som inte kommit(var typ 3 matcher). Sedan gick jag runt och övervakade allting, höll mig tillgänglig på telefon för alla domare och satt ofta i sekretariatet och kollade hur tävlingen gick. När det började närma sig nästa omgång och tavlor inte var klara gick jag dit för att kolla hur det gick osv. Klockan 15:00 flyttade vi in hela tävlingen i grillen (åttondelsfinalerna) eftersom vi hade 9 tavlor (räcker med 8) i grillen fick alla matcher plats där efter 15:00. En match blev lite sen och sista åttondelen började cirka 15:15 men sittningen riggades ändå helt okej enligt tidsplanen.

Semifinalerna spelades på Bladetavlorna och fina mattor.

Finalen hjälpte forte! mig rigga upp i baljan (där forte! brukar spela under fester) se till att prata med forte under dagen eller redan på fredagen så de har en person som hjälper dig. De riggade även en mick precis bakom potatisen så att man kunde höra när pilarna träffade tavlan. Jag tog den finaste tavlan vi hade och den finaste mattan, jag torkade av mattan så att det skulle se proffsigt ut. Något jag funderar över är att ha en projektor där man visar tavlan och vad som händer. Fördrinken började 17:30 och finalen var planlagd att börja 17:45 men den började lite efter 18:00. Eftersom det är mycket publik är det svårt för alla att se vad som händer. Vet inte riktigt hur man ska lösa detta men man kanske kan hänga upp projektorn och ha en duk som alla lätt kan se på något sätt. Inte nödvändigt men det vore häftigt. Jag frågade en XXXXX-Group (Arvid) om han kunde tänka sig kommentera finalen och han tyckte det var askul och det var väldigt uppskattat från publiken att ha en kommentator som kunde dart och inte var rädd för att prata. Det lyfte hela finalen helt enkelt. Jag hade en Groupie som hjälpte mig räkna med en app under finalen och jag förde protokoll. Finalen startade cirka 18:00 (finalisterna ville ha öl innan de skulle spela, Öl & Bar löste detta väldigt olagligt på 5 min). Finalen var klar typ 18:20 tror jag, sittningen var jätteförsenad pga namnlappar och soundcheck och tävlingen så det var lugnt att den slutade så sent. Du kanske kan lägga finalen typ 18:00 istället för 17:45, du kan ju snacka med sittningsansvarig om när han/hon tycker det är lämpligt att finalen är klar.

===== Avslutning ====
Jag hoppas detta testamente kommer vara till hjälp och försök uppdatera/komplettera med ett eget till kommande år. Hoppas du får ett kanonkul DÖMD, det hade jag som ÖverDomaren™!

  Viktor Wällstedt
  Webb/ÖverDomaren™
  D-Group 14/15
  viktor.wallstedt@gmail.com