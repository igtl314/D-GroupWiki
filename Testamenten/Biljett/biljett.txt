=====Förord=====
Grattis! 
Du har blivit uttagen till D-Group, bara det i sig är en stor sak, men att vara just biljettansvarig är lite extra coolt! Under året kommer du jobba ideellt för D-Sektionen med att svara på mail, ta emot anmälningar och räkna samt stämpla tusentals små papperslappar. Som tack kommer du få gå på massvis med urballade fester och bära den tuffaste åvven på campus! - modermodemet har anlänt.

===== Vad är D-Group? =====
D-Group, D-sektionens studiesociala utskott finns till för att studenterna ska ha något kul att göra mellan tentaperioderna. Festerier i allmänhet har de senaste åren gått ifrån sitt ursprungliga syfte då universitetet växt och intresset för de stora festerna växt. Det D-Group gör för tillfället är att arrangera fyra kårallenfester, ett par sittningar samt några mindre arrangemang. 

===== Biljett-posten =====
Biljettposten, din post, den posten som ger ett gigantiskt cash-flow, den posten som gör mycket men syns lite. 
Som biljettansvarig så ska du se till att:
  * Inbjudningar till festerna går ut
  * Förköpserbjudanden går ut i tid och till rätt personer
  * Salar för förköp och biljettsläpp bokas
  * Eventuella kårrabatter anmäls till kårservice
  * Kobrasystem finns tillgängliga
  * D-Group har ett gemensamt biljettkonto som du använder till att köpa festerifestbiljetter och annat intressant med.

Vanligt är också att biljettposten kombineras med olika poster så som info och utlandslag. Om du skulle få både Biljett och hela ansvaret för utlandslag så var på din vakt två månader innan DÖMD då både biljett och utlandslag kan vara ganska krävande under denna tid.

==== Biljettkontot ====
D-Groups biljettkonto finns till för att det ska vara enkelt att göra stora gemensamma köp. Hur du lägger upp det är mycket upp till dig men ett förslag är att starta upp ett nytt personkonto på din bank som bara används åt D-Group. Detta konto är det sedan bra att redovisa insättningar/köp ur vilket är enkelt att göra i exempelvis excel.

===== Arrangemang =====
En lista på arrangemang som D-Group är med på under åren och vad som förväntas av dig som biljettansvarig under dessa.

====Nolle-p====
D-Group hjälper STABEN under nolle-p. Exempelvis så arrangerar vi lunchtävlingen som STABEN har och vi finns med på diversse tillställningar för att visa __nollan__ hur det studiesociala livet på universitetet går till.

====Svarta + Sillis====
Är den stora festen för pateter som hålls årligen under andra lördagen i Nolle-p. Arrangörerna för Svarta (också ibland kallat "Svartan" men om du skriver det till pateterna så kommer de hata dig från starten) är en grupp som kallas "svartagruppen", logiskt nog. De fixar förberedelserna till den stora delen men det är DU som säljer biljetterna till alla pateter. Med pateter menas alla D-Grouppateter(X-Group) och STABENpateter(Custos). Så fort du får mailet av din chef som fått det av svartagruppen som innehåller all information så borde du skicka ut anmälan till pateterna. Pateter är ett trött och långsamt släkte och du kan INTE räkna med att få alla anmälningar i tid. Därför är det bra om du sätter sista anmälningsdag minste en vecka innan det faktiska sista datumet. Ett hett tips för hur du samlar in anmälningarna är med ett google-formulär, de går lätt att skapa via drive och det är skönt att slippa bli mailbombad av 100 pateter.

Anmälan skickas till e-postadresserna "[[patet@d-group.se]]"(går till alla x-group) samt "[[custos@d-group.se]]"(går till alla custos) alternativt "[[patetcustos@d-group.se]]"(X-Group + Custos). 

Se också till att sätta sistadatum för betalningar så att det finns tid så det räcker. Det kan aldrig sägas nog med gånger att pateter är LÅNGSAMMA och desto förr du lär dig det desto bättre.

När den stora dagen slutligen anländer så ska du ha hämtat ut alla biljetter från svartagruppen. Biljetterna kommer sedan att lämnas ut vid D-Groups sillfrukkost som är en station som D-Group själva håller innan svarta-spåret börjar. Platsen för sillfrukkosten (och för svarta också för den delen) är vid vallamassivet. Sillfrukkosten hålls bredvid cykelvägen som går upp i vallaskogen från campus vid en grillplats ungefär där träden börjar. Det finns alltså inga bord, stolar eller något i den stilen på plats. Matansvarig och öl&bar kommer behöva ett bord men det är också bra om du har ett bord för biljettutlämningen. Se också till att du inte behöver springa iväg på något annat äventyr förrän alla biljetter är utdelade. Exempel på vart du skulle springa iväg är till vinstationen som D-Group vaktar under svartaspåret men se som sagt till att du inte går innan alla biljetter är utdelade.

Inbjudan från 2013 finns under rubriken bilagor. Något som är värt att tänka på är att det är svårt att hålla koll på om det är rätt person som hämtar ut rätt biljett. Tips inför utlämningen är 1, ha en lista där namnen är sorterade alfabetiskt och be i inbjudan alla pateter om att visa id vid uthämtning av biljetterna.

====Nollesittningen====
Nollans största och finaste sittning under nolle-p. Det är också här som nollan blir ettan och STABEN "avtäcks" efter tre veckor av anonymitet. Här kommer du få prata lite med biljettansvarig i STABEN om när det passar bra att sälja biljetterna vilket förmodligen blir efter deras morgonsamlingar. Det viktiga här är att du ska samla in information om de som ska på sittningen för att sittnings-ansvarig ska kunna ge en bra borsplacering samt att de ska få rätt dricka och kost. Info du ska samla om ni gör som oss in är(kolla med sittningsansvarig först):
  *Nollans NAMN	
  *Nollans PERSONNUMMER	
  *Allergier/Specialkost	
  *Dryckesprefferens	
  *Vin?	
  *Punch?	
  *Nollegrupp
Gör det hur du vill, mitt tips är åter igen google-formulär då detta är lätt att använda på flera datorer samtidigt.

Till denna sittning ska också STABEN och Custos få inbjudningar då de så klart ska vara garanterade att få gå då de antingen precis har gjort eller tidigare har gjort ett NOLLE-P! Inbjudan till Custos går till "[[custos@d-group.se]]".

====Nollephesten====
Eftersläppet efter sittningen, ingår kanske i sittningspriset men detta är nog något som kassörerna (ni kommer arrangera den med flera festerier) bestämmer. Det är litet kårallen som gäller och alltså 800 biljetter som får säljas. Det brukar inte sälja slut så får ni biljetter över så kan exempelvis basåret eller alla faddrar kanske köpa biljetter? Självklart ska nollan gå i första hand! Försök också att få sitta i A-Lab under denna festen då den är ganska lugn och ett bra tillfälle att lära sig hur det fungerar.

====Åvärålsfix====
Kommer ske någon gång under hösten när nollan har fått sin åvve. Du sitter med och vaktar och organiserar men i överigt så handlar det inte om så mycket arbete på biljettsidan.

====Åvveinvigning====
Arrangeras vanligtvis med Läxmästeriet enligt tradition. Vissa år har däremot D-Sektionen fått sina åvvar så sent att detta inte varit möjligt. Till Åvveinvigningen säljer du biljetter till de ettan som vill inviga sina åvvar, bra grej att göra är att använda google-formulär eller biljettsystemet vid denna försäljning så matansvarig förmodligen vill ha specialkost på de som går. 

====Tentakravallen====
Första kravallen som du är med och arrangerar, supertufft! Det är stort kårallen och alltså 1200 gäster som går komma. Möjlighet vid stort kårallen för att öka biljettpotten med 50 biljetter finns vid lite extraarbete från er sida, kolla med chefen för tentakravallen om det är något ni vill göra. Tentakravallen har tidigare arrangerats av D-Group+Bi6 (tidigare år även Krogvet(ett sammarbete som tyvärr inte fungerade i längden) och CC(C-Sektionens festeri, lades ned i samband med C-sektionens nedläggning)). Fortsätter detta gälla innebär det att du kommer få en till biljettansvarig att arbeta nära med men se till att ta mycket ansvar då det är bra upplärning inför DÖMD!

Förköpsmässigt så är tentakravallen varje år väldigt tungt lastad. Dels ska pateter för festerierna få förköp. Sedan får sektionerna som festerierna tillhör förköp. Utöver detta så infaller ofta tentakravallen på samma datum som Maskinarnas åvveinvigning och de brukar ges förköp mot att Bi6 får förköp till sina ettan under Le Mans. Fundera gärna på om det finns något ni kan få från D-Groups sida också då det brukar handla om ett större förköp. Förslag på idé kan ju vara om ni också har eran åvveinvigning under Le Mans eller om D-Grouppateter kan få ett mindre förköp då Le Manskravallen även den är förköpstyngd.

Under festen är det också bra om du och den andra biljettansvariga tar befäl över A-Lab så att ni båda lär er hur det fungerar, erfarenhet är bra och hjälper dig jobba bättre under DÖMD!

**Era X-Group"föräldrar" ska såklart också gå gratis, viktigt viktigt!**

====Julfesten====
Julfesten är egentligen en sittning och inte en fest men självklart är det en festlig sittning! Sittningen anordnas tillsammans med Läxmästeriet under december månad. Här blir din uppgift åter igen att samla in information, info som ska samlas in är(kolla med sittningsansvarig samt med biljettansvarig, som kanske är kassören, i LÄX om mer eller mindre behöver samlas in): 
  *Namn	
  *liuID	
  *Specialkost	
  *Sektionstillhörighet	
  *Öl, cider eller alkoholfritt	
  *Vin eller inte vin samt rött eller vitt

Samla in på det sätt som känns bäst, åter igen så är tipset biljettystem eller google-formulär

Åter igen, patetförköp, kanske endast för X-Group"föräldrar" samt LÄX"föräldrar" beroende på platsantal.

====Propexus Glador====
Propexus Glador (D-Group och oralspex sammanskrivet och runtkastat) är en sittning som D-Group arrangerar tillsammans med Oralspex (logopedernas festeri) i mitten av februari (runt alla hjärtans dag). Själva biljettförsäljningen fungerar ungefär som för julfesten som är föregående stycke, större fördjupning känns därför onödig.

====DIMD====
D-sektionens Interna Mästerskap i Dart är en darttävling av den mindre skalan som hålls varje år på D-sektionen. Den hålls vanligtvis i gasquen då den kombineras med en pub där D-Group säljer mat och öl. Anmälan till tävlingen 13/14 kunde göras i colosseum då vi hade DÖMD bara 10 dagar efter DIMD. Kommer DIMD att ligga vid en annan tidpunkt ditt år så håll ändå anmälan öppen under en längre tid. DIMD har inte sålt slut de senaste åren och lyckas ni med det så är det jättekul! Antal platser är 64.

====DÖMD====
D-Sektionens Öppna Mästerskap i Dart, DÖMD, D-Group årets största och roligaste event. Här kommer du få lägga en hel del planering för biljetterna, de olika släppen och ditt arbete under själva helgen.

Först och främst, X-Group"föräldrar" går gratis på både torsdagen och lördagens fest. De betalar för sittningen och allt annat som de kan tänkas vilja hitta på under helgen.

Alla andra pateter ska så klart också ha förköp till denna festhelg. Detta räknar in både X-Group och Custos så se till att de alla får mailet. Mail om deras förköp behöver gå ut så fort som du vet om biljettpriserna till helgen så tjata på din kassör så att du får priserna absolut minst en månad innan DÖMD! Pateter har förköp till båda festkvällarna, lag om de vill ha samt till sittningen så länge de har lag. Inget är hugget i sten och skulle pateter utan lag vilja gå på sittningen så kan de ju så klart få göra det. Pateter som får förköp kan dessutom som standard få till sigsjälv samt en respektive, dvs 2 biljetter/person/kväll. Maila inte ut det utan låt folk få fråga detta själva för att minska antalet biljetter som går åt till förköp.

Ett patetlag består av minst två pateter och kostar lika mycket som lag gör för alla andra.

Alla lag får dessutom förköp till torsdagens kravall och lördagens eftersläpp. **VIKTIGT** Tänk på att de som köper sittningsplats __inte ska få en biljett__ till eftersläppet om ni väljer att ge alla som går på sittningen en stämpel. **VIKTIGT** Detta är misstag som gjorts tidigare år och som minskar antalet biljetter som går att sälja till lördagen.

===Lagsläppet===
Lagsläppet kan gå till på lite olika sätt. De senaste åren har det hållits i Colosseum under promon. Lagsläppet måste så klart vara innan biljettsläppet då de som har lag ska få förköp till festkvällarna. Viktigt att tänka på är däremot att biljetterna kommer ha TEMATRYCK och att biljetter förmodligen inte kan lämnas ut under lagsläppet. Tidigare har olika metoder använts för att kringgå detta.
  * 1: Ha lagsläpp där endast lag släpps följt av förköpstillfälle för alla lag. (Tvingar folk att köa två gånger och innebär mycket mer jobb för er)
  * 2: Ha lagsläppet efter temasläppet (dvs mindre än 10 dagar innan DÖMD vilket är ganska kort med tid)
  * 3: Ha lagsläpp där alla köp görs och sedan ha biljettutlämning efter temasläppet (innebär mycket mailande och mycket tid i colosseum)
Förmodligen är alternativ 3 bäst av de ovanstående men diskutera gärna med de andra i D-Group om du känner att ni vill lösa det på ett annat sätt.

Innan lagsläppet hålls så måste alla patetförköp som har med lag och sittning vara gjorda (därför du måste ha biljettpriser minst en månad innan DÖMD). Även andra typer av förköp behöver vara färdiga innan lagsläppet, exempelvis sponsorer som ska ha lag eller andra festerier ni vill bjuda på lag som tack för att ni fick det på deras fester.

Totalt är det 128 lag(med 4 personer i de flesta lagen), förmodligen 320 sittningsplatser och runt 200 middlingsplatser. Tänk helt enkelt på att ta bort alla förköp innan släppet, att berätta för alla som sitter med kassor vad det är som gäller och att ta det lugnt så kommer det gå asbra!


===Biljettsläpet===
Förmodligen vill du ha biljettsläppet i kårallen, tänk på att boka skrivsalen i god tid. Läs kalasmanualen från pärm till pärm för och framför allt delen om biljettsläppen. Prata också gärna med DC någon vecka innan för att kolla om hen kommit på någon bra idé under de senaste biljettsläppen.

===FörDÖMD===
Stor kravall dvs 1200 och kanske 50 extra med lite tur. Se till att A-lab inte har för stor cirkulation på personerna som jobbar där. Det är väldigt svårt att lära upp någon som aldrig suttit i A-lab innan när det är som störst rush därigenom och om du helt plötsligt har 50 fulla festerister som står och bankar på dörren in vill du kunna hålla ett högt tempo!

Biljettmässigt så är det bra att tänka på att alla pateter samt alla med lag + utlandslag har förköp till festen.

===Midlingsrunda===
Middlingen är av någon skum anledning den enda aktiviteten under helgen som inte har några biljetter. En tanke för att göra det lättare för er är att istället för att ha biljetter till sittningen ha biljetter till middlingen. Om ni ej har det så måste du helt enkelt bara skriva ut en lista på alla lag som ska gå middlingen och ge till de vid första stationen. En vid sista stationen kan också gå bra då vissa kanske kan komma att gå spåret baklänges.

===DÖMD-Gasquen===
D-Groups största sittning för året! Hit går alla pateter som vill gå på sittning, aristocats, era faktiska föräldrar samt de lag som haft orken att köa längst under lagsläppet. Det mesta fungerar som tidigare sittningssläpp och info som ska samlas in är(som vanligt, kolla med de som kan vara berörda om det finns annat de vill veta):
  *Namn	
  *liuID	
  *Specialkost	
  *Lag(eller annat som kan vara hjälpligt vid placering)
  *Öl, cider eller alkoholfritt	
  *Vin eller inte vin samt rött eller vitt

===AfterDart===
Samma gäller här som inför FörDÖMD förutom att här kan det, beroende på vad ni bestämmer, vara så att alla som gått på sittningen innan redan har stämplar.

===Utlandslag(Bonuspunkt)===
Oavsett om du är utlandslagsansvarig eller inte så kommer utlandslagen att behöva biljetter. Se därför till att hålla bra koll på allt som har med utlandslagen att göra. Totalt är det runt 150 personer som ska ha biljetter och där är 120 personer utlandslagare och 30 är faddrar. 

====Black & White====
D-Groups festeristfest, skicka ut en inbjudan  ett tag innan till förenadefesteri-gruppen. Tidigare års inbjudan finns bland bilagorna. Alla X-Grouppateter ska så klart också bjudas även om de ska få en annan inbjudan då de traditionellt inte går spåret. STABEN med samma verksamhetsår som er och den nya STABEN ska också få gå och de ska ges alternativet att gå vinrundan. 

Antalet personer som går spåret avgör ni själva hur många det är men tänk på att om ni avvisar personer så finns det risk för att de går ändå eftersom att de vet tiden och datumet. maxgränsen för skytte-c brukar sägas är 300 personer men på B&W finns det tält om det mot förmodan regnar. Prata med väderansvarig.

===== Biljetterna =====
Beskrivning av de olika typerna av värdebevis som personer köper för att få delta i D-Groups arrangemang.

====Fysiska====
Fysiska biljetter är alltså biljetter som går att ta på, äta eller ha i plånboken. De är den biljettypen som är roligast då de vanligtvis ska stämplas och kanske till och med numreras, mönstras eller stämplas igen med UV-färg. Minst ett av kriterierna men gärna flera ska vara uppfyllda på biljetterna som du släpper så att det blir så svårt som möjligt att kopiera dem. Vid stämpling av biljetter så försök för det första med att få biljetter som inte har en "glatt" yta. Detta orsakar nämligen att de flesta färger tar lång tid på sig att torka och gör att biljettstämplingen tar onödigt lång tid. Tjata mycket på tryckarna om detta då det är ett frekvent återkommande problem att de beställer i märkliga papperskvalitéer.

Om du nu skulle få "glatta" biljetter så behöver du inte gråta blod för det. Det går nämligen också bra att stämpla biljetterna med permanentfärg som stryks på stämplarna. Köp isf ganska breda permanentpennor då det exempelvis under DÖMD är jobbigt att behöva vara noggrann med att måla stämpeln 2400 gånger.

====Digitala====
Om ett event saknar fysiska biljetter eller det inte går att lämna ut biljetterna på en gång så är ett hett tips att skicka ut kvitton på köpet via mail. Detta ger både en trygghet till de som gör köpet och ger dig en möjlighet att kolla om personen i fråga faktiskt har köpt en biljett eller ej.

===== Försäljning =====
För att folk ska få tag på sina små biljetter så behöver de också köpa dem, här är lite tips inför försäljningen.

====Biljettsläpp====
Tänk på att boka lokal och tänk på att göra det långt i förväg. Hur och var ni vill släppa biljetterna är upp till er. Biljettfrågan som fanns 13/14 om att det är väldigt högt tryck på biljetterna går säkert att lösa så fundera och planera. Om ni har kö så tänk på att vara snälla mot dem som köar, de vill ju bara gå på er fest och ska inte straffas för det. Om ni har fler biljettköp i kön än vad ni har biljetter så säg som det är att alla nog inte får biljetter.

====Digitala biljetter====
Vid digitalt biljettsläpp, aka. biljettsläpp på internet, så är D-Groups bankgiro ett väldigt bra hjälpmedel. Se till att ha informationsinsamling som du kan dela med både kassör och andra som kan tänkas vilja veta vad det är för information. Detta för att kassören ska bekräfta att beloppen kommit D-Group till handa samt att ex. sittningsansvarig ska veta vem som vill sitta var. Denna typ av släpp är bra att ha vid de mindre arrangemangen samt vid patetförköpen. Lämpliga platformar är D-Groups biljettsystem, google-formulär och kanske "simple signup".

===== Under festen =====
En biljettansvarig sitter vanligtvis i A-Lab under festen. Så har det inte alltid varit men det är egentligen ungefär lika självklart som att matansvarig befinner sig i köket.

==== A-Lab ====
A-Lab har en pärm med alla som tillåts gå genom A-Lab ingången. Det finns fyra avtal som ger tillträde därigenom och dessa är A-, B-, C- och D-Lab. Läs in dig på vad som gäller för dessa avtal och vilka avtal som gäller för festen du planerar.

I A-Lab kan det också bli stökigt ibland då många som går in där kan ha en hög berusningsnivå och det inte heller finns några vakter där. Skulle något bli galet så är det därför bra om du som sitter där har någon vid din sida som vet vad det är som gäller. Be därför personalansvarig om att inte ha för frekventa jobbyten på de som sitter i A-Lab och kanske helt inget alls.

Hett tips för ditt D-Group är också att A-Lab inte nödvändigtvis behöver hålla öppet hela kvällen, ta er dit tidigt och skaffa stämplar, gå in och kolla läger och gör en övervägning om ni vill vara kvar. Ni ska trotts allt representera sektionen och göra reklam för DÖMD!

===== Bilagor =====

==== Svartainbjudan 2013 ====
Hej!

Nu är det äntligen dags för anmälan till Svarta 2013!
Lördagen den 31 Augusti kommer börja, som vanligt, med en sillfrukost följt av 
marsch och SOF & Fortes utedisco.

En sak som är speciell för i år är att det är absolut förbjudet att ha med sig nötter.
Detta för att det kommer finnas personer med stark luftburen nötallergi på
området.

Biljetter & Priser:
Stora paketet Marsch-, Disco- och grillbiljett      320 kr
Marschpaketet Marsch- och Discobiljett             220 kr
Grillpaketet Grill- och Discobiljett                         180 kr
Discopaketet Discobiljett                                       80   kr
Sillfrukost med alkohol                                          100 kr
Sillfrukost utan alkohol                                           60   kr

I Grillbiljetten ingår en hamburgare och tre öl eller cider (glöm inte anmäla ev. 
allergier eller specialkost). För att utnyttja grillbiljetten krävs uppvisande av 
discobiljett för att komma in på SOF-området. Även legitimation behövs så ett 
hett tips är att ta med den!

Anmälan sker via:
https://docs.google.com/forms/d/1FC5dOkXQphLK-16K2lOiGkAVHT7TW2cdpv4Q76VezBA/viewform

Sista datum för anmälan är onsdagen den 10 Juli.

Betalning sker via:
BG: 436-2497
Märk betalningen med personnummer likt :
"Svarta13 ÅÅMMDD-XXXX"

Sista datum för betalning är onsdagen den 31 Juli.

Med detta sagt vill jag önska en trevlig sommar till er alla så ses vi i Augusti!

Med vänliga hälsningar!

--
Oskar Lind
Biljett D-Group 13/14
svarta@d-group.se

==== Black & White-inbjudan 2014 ====

Hej!

Nu är det snart dags för årets upplaga av Black & White, tillfället att blanda gammalt med nytt och att visa att det som nu är vitt snart ska vara svartare än svartaste sot!

Klockan 18 torsdagen den 8 maj börjar vinspåret som kommer leda er mot en episk kväll på vårt älskade Skytte-C. Under spåret får ni på sedvanligt vis tävla i mäktiga slag, gamla mot nya, i det här årets enda verkliga chans att öga mot öga bevisa om det nästa år verkligen kommer vara bättre förr!
Spåret kommer börja vid grusvägen som går in mot Skytte-C och detta håller öppet fram till 19. 
Ni kommer även tilldelas dryckes- och matbiljetter på plats.

Vad? Black & White 2014
När? Kl 18, torsdagen den 8 maj
Pris? 110kr
Kläder? Svart för oss med större visdom och erfarenhet, och vitt för alla nya och oskuldsfulla! 


Fyll i detta formulär senast torsdagen den 1 maj, tänk på att platserna är begränsade så att det lönar sig att vara snabb!
Skicka sedan betalningen till D-Groups BG 436-2497 så att de är oss tillhanda senast den 5 maj.
OBS! Betalningen märks med B&W + ert festeri + antal personer (både inräknat gamla och nya, såklart).

Ha en glad påsk, så ses vi på B&W!

==== Filer och annat skoj ====
Mycket material från 13/14 finns under:

https://www.dropbox.com/sh/g0ztdl73rr1d0vw/AABQ4NraRLkjrixyc_mFvVrWa
Uppdatera gärna med åren, just nu är e-mail oskar@d-group.se och lösen "biljettkidbk"


===== Biljettansvariga genom tiderna =====
  *16/17 - Sara Westberg
  *15/16 - Ylva Lundegård
  *14/15 - Johan Thornström
  *13/14 - Oskar Lind
Tel: 073-8142474
Email: oskli602@student.liu.se
  *12/14 - Daniel Sjövall
  *11/12 - Rasmus Lindström
  *10/11 - Thomas Schützler
  *09/10 - Jakob Fri