=========Testamente – Sittning=========
Event- och sittningsansvarig i D-Group, vilken grej! Det här testamentet är rätt långt, men du behöver i stort sett bara fokusera på en sittning i taget men läs igenom hela testamentet för det finns en del saker du bör ta itu med tidigt. Tänk på att du såklart även kan använda dig utav tips jag skrivit till en sittning på en annan. Ditt postspecifika uppdrag under året är framför allt att anordna ca fyra sittningar, åvvefix, åvveinvigning och lite andra smågrejer här och var. När det inte är sittning är det ganska lugnt, men innan och under en sittning har du mer att göra och det är många bollar att hålla i luften. Din post kräver noggrann planering, kreativitet och bra stresshantering. Till varje sittning behöver du ett väl genomtänkt sittningsschema som du går igenom med toastarna och eventuell hovmästare. Har du några frågor till mig (Joakim Elgh) är det bara att ställa dem, dag som natt. Om du glömmer vad jag svarade på en fråga, fråga igen. Jag tror stenhårt på dig!

För alla sittningar har jag kvar mina dokument från året (bordsplaceringar/körschema etc) säg till så skickar jag gärna över allt :) 


======Nollesittningen======
Nollesittningen är det första eventet som du är ansvarig för och det är mycket som måste fixas och mycket att hålla koll på. Ha en bra kommunikation med STABEN inför detta och börja tidigt. Framförallt pratade jag mycket med nollegruppsansvarig (innan sommaren), biljettansvarig och generalen (efter sommaren). Viktigt att det finns en bra kontakt mellan er och biljett i STABEN för att underlätta att få ut information om när ni säljer biljetter till Nollan. Bra är att se till att ÖF berättar om det efter morgonsamlingen. 

Eftersom det här är ditt första evenemang kommer det vara lite jobbigare och för mig var det framförallt väldigt nervöst. Men så länge du ser till att ha ett noggrant schema, börjar med allt i god tid, är organiserad och pratar mycket med övriga groupies kommer det gå galant!

====Att fixa tidigt, helst innan sommaren====
  * Boka Colosseum och stolar och bord från Lokalbokning tidigt. (Kan chiefen göra)
  * Fixa en hovmästare! För att allt ska gå så smidigt som möjligt är det väldigt bra med en hovmästare. Prata ihop dig med han/ hon innan sittningen så ni är på samma sida. En bra sak är att gå igenom allting en vecka innan själva sittningen. Enligt egen erfarenhet är hovmästare ganska mycket ett måste för att allt ska gå så smidigt som möjligt. Skriv gärna till mig om du undrar något om hur en hovmästare fungerar. Se till att hovmästaren har koll på hur allt ska riggas.
  * Fixa 2 toastmasters. TM ska inte vara för fulla under sittningen och vi gav de inte extra vin. Jag hade William Danielsson och Jakob Bäcklund (båda är två gamla D-Group och STBAEN), välj några du tror är bra, behöver inte vara X-Groups eller gamla STABEN 
  * Boka möte med Eurest, innan sommaren! Bestäm sedan menyn och skicka in.
  * Se till att fördrinksområdet (morgonsamlingsplatsen under nollningen) bokas, mitt år bokade STABEN denna, kolla med bokningsansvarige i STABEN om han/hon gjort det (annars kolla med chief om han kan göra). Du måste även boka morgonsamlingsplatsen för faddrarna för där ska Custos ha sin fördrink.
  * Boka gärna två gyckel, ett till fördrinken och ett till sittningen. (jag bad j^8 göra detta, vi hade PsyKO och KrogVet)


====Att fixa tidigt====
  * Boka projektor och projektorduk från AV- service tidigt. Det är även AV- service som har nyckeln till lampskåpet i Colosseum så låna nyckeln av dem så du kan släcka lamporna under sittningen (blir inte så mysig stämning annars). Kan vara så att AV-service bytt namn till IT-Avdelningen eller liknande. 
  * Låt j^8 boka scendelar. J^8 ska också rigga scenen (mha servitörer om det behövs) och ljudanläggningen. 
  * Låt j^8 boka ett ljudpaket från Forte. Han/hon ska även stanna under kvällen och hålla koll så att allt ljud funkar. 
  * Fixa servitörer genom att maila alla faddrar i början av Nolle-P. Locka med tacksits och att ni bjuder på biljett till Nollephesten. Det ska vara ca 10 sittande per servitör.
  * Bjud in Custos, LinTek och sektionsordförande med en formell inbjudan (mitt år gick hela sektionsstyrelsen på sittningen, prata med övriga D-Group om hur ni vill göra). Custos är alla gamla STABEN, LinTek kommer med två representanter (maila deras mottagningsansvariga, Kimberley French) och sektionsordföranden är Jacob Lundberg i år. 
  * Vi bjöd även in alla överfaddrar (ÖF) eftersom vi hade plats över. Min åsikt är att de hjälper till väldigt mycket under Nolle-P och förtjänar att gå på sittningen men prata med övriga groupies och se vad de tycker!


====Annat att fixa====
  * Mät upp hur borden ska stå så att du vet att de får plats och du har en mall att utgå från när du gör bordsplaceringen. Sätt gärna ut tejpbitar dagen innan sittningen för att markera var borden ska stå så att det går smidigt att ställa upp dem. (du kan även få min mall från mitt år om du vill). 
  * PR:a sittningen en del så att många Nollan kommer. Få dem att förstå att det här avslutar hela Nolle-P och det är under sittningen man ”går från Nollan till Ettan”. Försök vara så tydlig som möjligt med kommunikationen till Nollan då det är många biljetter att hålla reda på och lätt att blanda ihop. Ha även en bra kommunikation med biljettansvarig i STABEN och D-Group här så ni kan sälja samtidigt som STABEN, och få ut även er information med deras. 
  * När ni säljer platser, fråga efter namn, nollegrupp, dryckespreferens, fråga om de vill ha punsch, specialkost och liu-id.  
  * Custos och STABEN är med största sannolikhet intresserade av biljetter till Nollephesten också, så tänk på det när du bjuder dem och sätter ett pris. Prata med biljettansvarige i D-Group. 
  * Fixa papperstallrikar, plastbestick, plastglas till eftersitsen. Även bänkar och tält. Bänkar från torpargrunden (snacka med DC) och FF-tältet (snacka med Plog/Twerk). Vi hade eftersittningen tillsammans med Y6, Bi6 och Players. Kul att ha tillsammans med de som har sittning samtidigt och som ni har nollefinalen tillsammans med. De matansvariga i respektive festeri ordnade maten och öl&bar ordnade drycken, bra om alla de pratar ihop sig. Det ska vara bra mat och inte snåla med dryck! Bra att även se till att det finns lampor och kan vara trevligt med en boombox så ni kan ha lite musik. Planera detta med de andras sittningsansvariga, och prata även med personal om hur ni löser rigg. Vi hade efterläppsjobbare som löste allt rigg och även vaktade innan vi kom dit. Se till att servitörerna får förköp till festen också. Var väldigt uppskattat av servitörerna :)  
  * Låt öl&bar fixa fördrinken. Sätt 2-3 servitörer på att hälla upp. En person kommer även att hälla upp drickan på Custos fördrink på morgonsamlingsplatsen för faddrarna. Se till att någon har koll på att allting måste bort sen efter fördrinken för det kommer inte du ha tid att tänka på. Snacka med öl&bar/twerk. 
  * Be Trykkarna fixa sånghäften och namnlappar. Fråga TM om de vill ha några speciella sånger med utöver ”standardsångerna”. Kungssången och O’gamle klang måste vara med. Två personer kan dela på ett sånghäfte.
  * Gör bordsplaceringen så tidigt du kan, så att Trykkarna kan använda sig av den när de fixar namnlapparna och på så sätt skriva ut dem i rätt ordning. Då behöver du inte tänka på att sortera dem sen. Häng upp en bordsplacering på fördrinksområdet och en vid sittningsområdet, minst. Trykk brukar vara snälla och skriva ut sånt om du frågar. 
  * Placera ut folk så att de sitter med sina nollegrupper och delar vinflaska med den mittemot så gott det går. STABEN och Custos ska ha egna bord centralt. Sätt ut styret, Lintek och eventuella faddrar där någonstans också. TM bör sitta längst fram i mitten. 
  * Till borden gav jag antingen tre öl eller cider, eller så kunde man byta två av dessa mot en halv flaska rött eller vitt. Du behöver egentligen inte ha så många val, det blir mer jobb för dig. Om du bara vill ha rött vin kan folk fortfarande välja mellan vin/inte vin. 2 läsk duger för alkoholfritt.  
  * Fixa en bar till sittningen (ett bord där en servitör sitter och säljer mot kontanter). Be kassören fixa en kassa. Alkoholen beställs av Eurest och det som blir över kan ges tillbaka. Sälj öl och cider (och kanske punsch). Se till att toastmastrarna berättar högt och tydligt om baren och pekar på den och säger till när den är öppen. Fixa en prislista.
  * Märkena för nollningen (STABEN brukar fixa men dubbelkolla det) ska ligga på varje plats innan sittningen börjar.
   * Jag beställde Jochen från Baljan så servitörerna hade något att äta under sittningen. 

====Saker som ska hända under sittningen====
  * STABEN ska avslöja sig själva. Ge mycket tid till detta i schemat och snacka med STABEN
  * Sektionsordförande ska hålla ett litet tal på scen
  * LinTek ska hålla ett litet tal på scen
  * Ett gyckel ska framföras 
  * Vissa nollegrupper ska redovisa sina uppdrag, prata ihop dig med nollegruppsansvarig i STABEN om vilka och hur lång tid de behöver
  * Det sista som händer är generalshäfvet som Custos har hand om. Då ska generalen i STABEN häfva en liter öl typ. Snacka ihop dig med Custos om detta, kolla med STABEN 16/17, Johan Nåtoft var general där och bör ha koll på vilka i Custos som är ansvariga. 

Något du ska undvika är ”micromanaging”. Du ska inte springa omkring och sätta ut öl och namnlapp på varje plats, det är därför servitörerna är där. Du ska ha koll på den stora bilden, och det kommer dyka upp tillräckligt med småproblem så du behöver inte ta dig an nya. Se till att du eller helst hovmästaren förklarar för servitörerna vad de ska göra (och hur) så att de kan sätta igång och du kan fokusera på annat. Om ett litet problem dyker upp, försök att få en servitör att fixa det. En bra idé kan vara att i förväg bestämma vilka servitörer som ska hälla upp fördrink och sitta i bar så att du slipper tänka på det under rigget. Jag körde ett kort samlingsmöte innan vi drog igång och fördelade vilka servitörer som skulle hälla upp fördrink, sitta i bar och hjälpa J^8 med scenen samt gick igenom mitt körschema för kvällen. Ett sista tips är också att sittningsrigg tar ofta längre tid än man tror. Se till att förbereda så mycket du kan och bestäm en tid då servitörerna ska komma under sittningsdagen, gärna så tidigt som möjligt. Räkna med att sittningsrigget kan ca 3 timmar. 

======Åvvefix======
Litet och lätt evenemang men relativt mysigt, Donna brukar vilja hjälpa till under detta vilket är kul och jag tycker ni ska fortsätta det samarbetet, se till att snacka med dem bara och inte ta något för givet.
 
Det som man bör tänka på förutom sakerna att fixa är när ni ska ta betalt för evenemanget (vi tog ca 30kr) är att om ni ska sälja typ sektionsmärken osv kan ni behöva snacka med sektionskassör eller liknande eftersom ni inte ska ta allting till er själva, kanske mer kassörarbete men hamnar lite på dig PGA om ni ska sälja märken där osv.

Snacka som sagt med donna om de ska vara med och isf vem som fixar symaskiner samt tråd och nål osv. Inga större utgifter eller saker att göra (låna symaskiner av FRRYD) men det måste fixas. Fixa gärna också så många maskiner som möjligt då det alltid blir kö på dem.

Färgen är extremt svår att veta hur mycket som behövs och hur mycket som går åt, kolla på VTI och uppskatta hur mycket det är, fråga mig också ifall du inte alls har någon aning haha. Så kan jag säga hur mycket jag beställde osv.

Saker som behövs(Det vi hade vårt år, kan ha glömt saker dock):
  *Färg
  *Penslar (många är najs, folk roffar åt sig)
  *Plastglas
  *Tidningspapper
  *SOPSÄCKAR
  *Datorer (att koppla till projektorer)
  *OH-skissar (Finns på VTI tror jag)
  *Symaskiner 
  *Synålar
  *Tråd
  *Knappnålar
  *Saxar
  *Tejp eller någonting att hålla fast ovvar med

Jag beställde det mesta från Gula Katten. Men en del saker kan vara billigare att köpa från typ Hemköp. 
 

======Åvveinvigning======
En del nyttiga saker inför dethär evenmanget finns i Logistik-testamentet från 15/16 (eller om ni kanske får ett uppdaterat), men jag tar med det viktigaste här. Testamentet för dethär tycker jag mest ska vara en grund, och sedan får ni och Läx gärna hitta på mycket själva hur ni ska göra det bättre från tidigare! 

Snacka så tidigt med alla inblandande i D-Group och Läx om vilka som ska göra vad osv, jag fick ta på mig mycket utav ansvaret själv då den ansvarige i Läx inte gjorde så mycket. Så se till att veta vilka personer du har att jobba med. Vi hade 10 stationer inkl. matstationen. Vi hade lite lite dricka i mina ögon men samtidigt var vissa människor jättefulla, svårt att hålla en bra gräns. Men det skulle vara kul för att ifall det fanns mer dricka för de som kände att de behövde mer. (Ni får klura på lösningar på detta)
Lekarna får gärna vara så kladdiga som möjligt, men inte så lätt som man tror heh. Vi försökte ta lite jord från skogen i närheten och blanda med vatten. 

Saker som behövs(Det vi hade vårt år, kan ha glömt saker dock):
  *Lampor (Vi lånade av STABEN, de som de har i pappers)
  *Elverk ()
  *Förgreningsdosor
  *Förlängningssladdar
  *Grillar
  *Grillkol
  *Rekvisita till lekar
  *SOPSÄCKAR
  *Megafon
  *Plastglas
  *VATTEN (ta med, kan inte hälla upp där)
  *Mat
  *Matgrejer (plasthandskar + grilltänger osv)

Kolla om typ J^8 kan ta på sig att få fram ett elverk i samband med ljus och ljus, kan vara lite klurigt. Cramo kan möjligtvis hyra ut. 


======Julfesten======
Denna sittning styr du tillsammans med sittningsansvarig i Läxmästeriet, och det är inte lika mycket att ordna. Intresset för att gå på sittningen är stort. Om ni sätter sittningen i samband med någon fest är det roligt om ni kan fixa förköp till denna. Annars bör ni fixa eftersläpp till gästerna. Det bör inte vara svårt eftersom det ligger i lokalens intresse (vilken ni nu är på) att få mer gäster. 
====Hur det varit tidigare====
Tidigare år har den varit på Zenit, för fyra år sedan var sittningen i Matverkstan på andra sidan Stångån. Mitt år och de två åren innan har vi haft sittningen på KK, det fungerade bra, det fanns mycket plats och maten var riktigt god. Jag rekommenderar att ni har sittningen på KK då de är vana, har bra koll och för oss fungerade det väldigt smidigt. Att bestämma lokal är oavsett upp till er. De flesta lokaler har ju personal som fixar det mesta under sittningen, vilket är väldigt skönt. Därför kan även sittningsansvariga dricka lite under sittningen, men det är ert ansvar att allt går som det ska. Även resterande D-Group och Läx bör vara någorlunda nyktra under sittningen.

På denna sittning har ni en del frihet att göra saker som ni vill. Men att boka lokal tidigt är viktigt då julbord är mycket populärt! Prata med kassör om vem som har ekonomiskt ansvar, kassören bör ha koll på detta. Jag och min kassör bestämde att vi skulle rekommendera att man har ett möte med berörda inom Läx och D-Group för att samarbetet ska fungera bra. Till exempel är det bra om du, sittning i Läx, kassörerna, trykk och dekor. Sätt deadlines och va på alla om att de hålls. 

Mitt år låg julfesten samma dag som Player’s Luciakraballen, men jag tyckte inte det gjorde så mycket att sittningen låg i samband med en kravall, enda nackdelen var att alla i D-Group och Läx inte var kvar på sittningens eftersläpp på KK utan drog vidare till Kårallen. 
 
====Att fixa tidigt====
  *Boka lokal
  *Bestäm pris
  *Bestäm datum
  *Bestämma toastmasters. Roliga personer! En i D-Group och en i Läx, se till att de planerar ordentligt inför detta.
  *Fixa ett facebookevent (Trykk fixar banner)

====Hur det brukar vara====
  * Det ska vara julbord, alt julinspirerad trerätters. Vi hade julbord.
  * Datum runt jul, innan lovet. Vi hade 10/12. 
  * Fördrink med glögg vore trevligt.
  * X-Group och X-Läx ska bli bjudna till sittningen innan övriga. Vi ska ha ett bord nära scen i mitten, gärna bredvid bordet med D-Group och Läx.
  * Fixa gärna mycket julig dekor, Läx har en som är ansvarig för detta. En julgran kanske (om ingen är allergisk), vilket j^8 får fixa. Kolla brandskyddsregler med lokalen. 
  * Fixa ca två gyckel. Eller annan underhållning. Be J^8 snacka ihop sig med Läx gyckelansvarige. Donna gycklade mitt år och året innan och det är ”tradition”, så boka dem om du vill, men du måste inte. Även QQQ kom och gycklade. 
  * Ha gärna ett gemensamt gyckel med Läx, skulle vara mycket uppskattat. Det är en riktig tradition. 
  * Julklappsutdelning är trevligt! Någon får klä ut sig till tomte som byter presentbiljetter mot presenter när folk går in i sittningssalen, och sedan får man komma fram och sitta i tomtens knä och får byta sin biljett mot en annan present. Ca 20 kr. Trykk får ordna julklappsbiljetter.
  * Fixa gärna en fotograf. Någon från ett av festerierna kanske kan gå omkring och fotografera om ni inte hittar någon mer professionell, så gjorde vi. 
  * Försök fixa happy hour i baren/barerna för de som går på sittningen, många lokaler erbjuder detta om man frågar snällt. 
  * Klädsel: juligt/finklätt. Inte ”långklänning”.
  * Gör PR på facebook för eventet. Det brukar räcka, men du kan alltid göra mer om du vill, typ affischer om ni vill.  
   * Vi hade ett fysiskt biljettsläpp för D-arna vilket fungerade bra. Mitt år ordnade biljettansvarige, men förra året gjorde Erica själv det. Från förra året: “Jag bokade T1 i C-huset för biljettsläppet vilket är en stor sal, ganska skönt att ha så att det inte blir trångt. Stora salar bokar man hos lokalbokningen, bara att mejla till studentforeningsbokning@uf.liu.se.” 
Jag rekommenderar att du pratar ihop dig med D-Groups biljettansvarige.
Fråga folk efter en sittningskompis så att ni har något att gå på till bordsplacering.
  * Trykk fixar som vanligt sånghäften, namnlappar, märken. Allt ska ligga på platserna på borden. 
  * Försök ordna bordsplaceringen så att det blir blandat killar/tjejer och D-are/lärare.
  * Om det ligger något på er att fixa/städa efter sittningen är det bra om inte alla festerister har supit ut sig och är helt hjälplösa. Kolla detta med lokalen innan. 


======TRERIKSRÖJET======
Detta är sittningen D-Group, Oralspex PsyKO anordnade tillsammans. Du och deras sittning har ansvaret. Förra året och under många år innan har sittningen hetat Propexus Glador, och har anordnats tillsammans med endast Oralspex. Men vi valde att bjuda in PsyKO för att göra sittningen ännu större och döpte därför om den till TRERIKSRÖJET. Dessutom har Oralspex tidigare haft svårt att sälja slut på biljetter, medans vi kunnat sälja ganska mycket. Pusha gärna Oralspex och PsyKO på att de PR:a sittningen mycket för deras sektioner! Jag skulle rekommendera att köra den här sittningen tillsammans med Oralspex och PsyKO ditt  år också, den var väldigt kul att planera och genomföra, och jag tyckte den var lyckad. 

Även här är det bra med ett möte för berörda inför all planering. Sätt gärna sittningen i samband med någon fest. Har ni sittningen på KK samtidigt som det är en fest där så får alla gästerna stanna kvar på festen (tillkommer några kronor per person, men kolla detta med KK). Vi hade den samtidigt som Sjukhusfesten. 

Försök fixa extrapriser i baren. Egentligen är instruktionerna för denna sittning väldigt lika de för julsittningen. Den större skillnaden är att det är lite mindre tryck inför den här sittningen så försök göra den till något lite mer speciellt och se till att tagga folk! Då sittningen var mindre har den varit på Platå (de två åren innan mig), och innan det på hg (vilket jag inte rekommenderar för den här sittningen). Mitt år var vi på KK som tar in runt 200 personer (kolla exakt antal med KK), och det fungerade jättebra, precis som på julfesten. 

Du har väldigt mycket frihet under denna sittning, och du har nog koll på det mesta vid det här laget. Mycket är väldigt likt Julfesten som sagt

====Att fixa====
  * Bestäm datum och boka lokal tidigt.
  * Bestäm pris
  * Bestäm toastar. Vi hade en i D-Group, en i Oralspex samt en i PsyKO. 
  * Trykk fixar sånghäfte, namnlappar och märke som ska ligga på varje plats. 
  * Tänk ut en plan efter sittningen
  * Ordna lite dekor
  * Boka ca 2 gyckel. Ha gärna ett gemensamt gyckel med Oralspex och PsyKO också, det vore trevligt.
  * Senaste åren har vi haft fysiskt biljettsläpp, vilket fungerar väldigt bra och jag tror man får fler att köpa biljetter då. Jag föreslår att du försöker få Oralspex och PsyKO att göra samma sak för att försöka få fler logopeder/psykologer på sittningen.


======U-lagssittning torsdag i Baljan======
Till hela DÖMD-veckan finns ett utvärderingsdokument från vårt DÖMD 2017 med lite kommentarer, men tror de mesta och viktigaste finns här. 
På torsdagen under DÖMD har U-lagen och deras faddrar fulsittning innan FörDÖMD. Tidigare år har inte sittning haft ansvar för denna och jag hade inte heller det eftersom jag var på hg med de vanliga lagen. Vi gjorde så att Öl & bar budgeterade för drickan och mat fixade för den mat som skulle behövas och även bestick och tallrikar. Personalansvarige ordnade jobbare som jobbade med att rigga/plocka undan och sköta sittningen. Personal bör även se till att någon där har koll på vad som ska fixar för att delegera ut jobb till jobbare. Prata igenom detta i D-Group. 

Vi hade sittningen i Baljan, där det får plats 150 personer. Alltså bör alla faddrar samt U-lag få plats men vi kom överens om att skriva att faddrar får gå i mån av plats. Prata med biljett om detta. Du behöver inte boka gyckel eller ha TM. Det behövs inga sånghäften eller liknande. Bord och bänkar tar ni från torpargrunden. 

======Vanliga lag sittning torsdag på [hg]======
Samtidigt som u-lagens sittning pågick i baljan hade vi en sittning för alla vanliga lagen på [hg]. Denna sittning var ny för i år, eftersom vi ville att även de vanliga lagen skulle få gå på fulsits. Vi bokade denna samtidigt som vi bokade in fredagen fulsits för u-lagen. Gör detta tidigt. Hg erbjöd oss även rabatt på mat och dryck, även på fredagen. 

Vi tänkte oss att lagen skulle komma dit, äta sin mat, dricka upp sin dryck och sedan gå. Eftersom det är så fulsitser brukar se ut under festhelger. Men när sittningen väl skulle dra igång märkte vi att detta koncept inte riktigt fungerade här. Det skulle behövas planera in något som hände under sittningen, eller något som händer innan, till exempel ett fulvinsspår eller liknande. Lättast skulle vara att planera in något som ska hända under sittningen, och göra det till en lite mer organiserad sittning. Snacka gärna med mig om idéer eller vad som skulle behövas göras, om ni vill göra den här sittningen! :) 

Att göra: 
  * Boka hg för sittningen
  * 150 personer, vilket är max antal för sittning på hg. 
  * Fulmat, vi hade pytt i panna. 
  * Gärna två öl per person. Vi hade bara en och det var för lite tyckte jag.
  * Vi började 18:45.
  * Ni bör prata lite i början om sittningen och ge informationen hg vill att ni ger.   
  * hg kan ordna mikrofoner.  
  * Fyll i ett sittningsunderlag åt hg, finns på deras hemsida eller så får du den på mail av dem.
  * Du och en till groupie ska vara närvarande och nyktra för att hålla lite koll. Detta kommer hg kräva av er. Den andra groupien kan vara antingen u-lagsansvarig eller någon som kanske jobbar/har jobbat på hg.


======U-lagssittning fredag på [hg]======
Den här sittningen planeras precis på samma sätt som den vi hade på torsdagen för vanliga lag, och det är inte alls mycket jobb, så oroa dig inte. På fredagen under DÖMD ska u-lagen få en sittning på hg. Det är en fulsittning av värsta sort och u-lagen brukar underhålla sig själva. Gyckel eller annan underhållning skulle inte gå hem riktigt på den här sittningen, du ska ej heller fixa placering, sånghäften eller annat. Vi fick i år rabatt på maten och drycken för den här sittningen, men boka gärna in ett möte med hg:s ansvarige, ta gärna med exempelvis kassör och öl&bar för att diskutera annat samtidigt. 

Att göra: 
  * Boka hg för sittningen
  * 150 personer, ca 120 u-lag + 30 faddrar (kolla med biljett)
  * Fulmat, både i år och förra året hade vi pytt i panna. 
  * En öl per person.
  * Vi började 18:45. Beror på lite när tintorundan slutar, prata med Acats.
  * Prata med de tre nya Aristocats som ska vara där och ”toasta”. De får dricka men helst inte vara för fulla, definitivt inte lika fulla som u-lagen. 
  * hg kan ordna mikrofoner som Acats kan använda för att höras på sittningen.  
  * Fyll i ett sittningsunderlag åt hg, finns på deras hemsida
  * Du och en till groupie ska vara närvarande och nyktra för att hålla lite koll. Detta kommer hg kräva av er. Den andra groupien kan vara antingen u-lagsansvarig eller någon som kanske jobbar/har jobbat på hg.

======DÖMD======
Denna sittning liknar nollesittningen mycket. De största skillnaderna är att den ska vara i matsalen i Kårallen, platserna säljer slut på sig själva och det är en del andra traditioner som ska upprätthållas. Några ord av visdom apropå traditioner: ingen tradition är så gammal att den inte kan ifrågasättas. Om du tycker att något är sjukt skumt men det ska göras för det är en tradition är det viktigt att du kommer ihåg att det är du och D-Group som bestämmer hur det ska vara. Bittra pateter är inte hela världen. Men kom ihåg att ta tag i detta tidigt (väldigt tidigt) och prata med berörda och klargör exakt vad som ska gälla. 

Generellt om den här sittningen är att det kommer vara väldigt trångt i matsalen och sittningen har brukat vara väldigt stökig. Mitt år kunde vi ändå hålla det på en rimlig nivå. Det fanns vakter i huset under sittningen som kunde hjälpa till om det hade behövts.  

====Att fixa====
  * Boka möte med Eurest, gärna på hösten innan ca$h vill ha in budgeten. 
  * Fixa hovmästare. Jag hade sittningsansvarige i Y6 som hovmästare till den här sittningen. Y6 skulle jobba på festen, men hon fick gå tidigare eftersom hon kom tidigare och var hovmästare på sittningen. Detta fungerade superbra eftersom hon själv nyligen anordnat sittning där och vet precis hur allt fungerar. Jag rekommenderar att göra på ett liknande sätt! Ett annat sätt att få hovmästare är att prata med hg/KK/Flamman, men de vill oftast ha betalt. Ha möte med Hovmästaren i förväg för att gå igenom allting och så att denne har koll på rigget. Jag var själv tvungen att göra mycket annat under rigget så hovmästare fick styra alla servitörer hela kvällen. 
  * Fixa toastmasters. De får inte vara FÖR fulla under sittningen. Mitt år var det Daniel Nilsson (Gammal groupie samt STABEN) och Matilda Söderholm (gammal STABEN).
  * Fixa ordningsvakter. Prata med chief/personalansvarig.  
  * Fixa två datorer med teamviewer (prata med webb om du inte kan) så en dator kan vara inkopplad till projektorn och så man kan styra den från håll. Förra året styrde TMs projektorn, men i år gjorde jag det för att det var lättast så. Fixa en projektor, borde kunna använda samma som under tävlingen. Kolla med Forte att allt detta fungerar med deras utrustning för bild och ljud.
  * Provrigga gärna sittningen i förväg. Jag gick på förra årets bordsuppställning, men märkte medans vi riggade att forte inte stod på riktigt samma plats i år, och vi behövde därför byta plats på två bord. Så prata även med forte i förväg om vart de ska vara. I övrigt är det alltid tidsbrist och vi kom igång en kvart sent, men vi tog ikapp tiden och kunde sluta i tid, vilket inte brukar vara något problem ifall man planerar schemat väl. Det kan vara en bra idé att ha med hovmästaren när ni provriggar så han/hon vet hur det ska stå eftersom det är han/hon som kommer sköta riggen under lördagen. Då kan du även se var projektorn kan stå. 
  * Fixa servitörer. Mitt tips är att prata ihop sig med Överdommaren för att bestämma vad servitörer/domare ska få för tack för jobb. En uppdelning jag tyckte fungerade bra var att domarna fick förköp till lördagen medans servitörer fick förköp till lördagen samt en tacksittning. Jobbade man både domare och servitör fick man även förköp till torsdagens fest. Samarbeta med överdomaren om detta och prata igenom inom D-Group. Ett annat tips, som jag själv önskar jag gjort, är att inte spara på platser till jobbsläppet utan försöka fixa servitörer i förväg. Y6 bäbisar var taggade mitt år och även året innan mig. Jag pratade även med nya FOUL som ville festa och var taggade på att servera för förköp. Mitt tips är att prata mycket med nya festerister och fadderister. Prata även mycket med personal och biljett så servitörerna får sina biljetter och inte redan jobbar under DÖMD.  
  * Trevligt om jobbarna kunde få någon mat/dricka under dagen/kvällen. Men nämn innan i typ ett infomail (tillsammans med all annan info de behöver) att de ska ha ätit innan de börjar jobba.
  * Eftersitsen ska vara i Wallenbergrummet/Luftrummet på tredje våningen. Chief bokade rummen tidigt, eftersom det rummet som inte används kan användas som garderob till kravalljobbarna. Alla (29 pers) fick plats i Wallenbergrummet för mig, jag tycker det är trevligare om alla får plats i ett rum men om det inte går får man ta båda. Alla lade sina grejer i Luftrummet. Matansvarig fixar mat (bra mat!) och öl&bar fixar krök, vi hade 2 öl/2 cider. Tidigare har man även fått ½ flaska vin, vilket jag tycker de kan få, men snacka med öl&bar. Se till att groupies riggar eftersitsen under den riktiga sittningen, och sedan kan du och någon mer vakta den. 
  * Fixa en fin fördrink. Egentligen fixade öl&bar allt som hade med fördrinken att göra åt mig men du måste snacka med denna om detta. Pryosarna delar ut fördrinken. Finalen går av stapeln under fördrinken, så överdomaren måste vara närvarande.
  * Fixa ev. ett gyckel, max! Jag tycker att det inte behövs då det är så mycket som händer ändå och det gör bara att sittningen drar ut på tiden. Vi valde att inte boka nått. 
  * Nya YF och STABEN ska uppträda precis i början av sittningen. Snacka med båda och se till att de även snackar med varandra så att alla är på samma sida om hur allt kommer gå till. Även toastarna och Forte ska ha koll. I år skötte STABEN allting själva, och jag gav dem bara en tid de skulle upp, men prata med STABEN om hur ni löser allt! 
  * Din chief ska hålla tal i någon minut, sedan ska överdomaren dela ut stilpriset och vandringspriset. Sedan kanske D-Group vill gå upp på scen också, det gör ni som ni vill. 
  * De tre nya i Aristocats ska upp på scenen i ca 15 minuter. Mitt år visade de en film som var väldigt uppskattad. 
  * Per Jinnergren i Aristocats kommer nog vilja sjunga sin ”min dildo har tre farter” på scenen. Han har gjort det många år tidigare, men mitt år kunde han inte komma och en av TMs gjorde den istället, och en väldigt kul grej tycker jag. 
  * Forte ska bokas av j^8 men det är bra om du kontaktar dem ändå så att ni har lite kommunikation. Forte är väldigt samarbetsvilliga och hjälper till massor. 
  * Fixa en bar i matsalen där pryosarna står och säljer alkohol under sittningen. Kassören får fixa en kassa. Sälj öl, cider, läsk, kanske punsch. INTE vin, folk är så pass fulla ändå och det blir för mycket. Vi hade öl, cider, läsk och punsch.
  * Till borden fick alla en öl/cider och en halv flaska rött. Det räcker. Jag tycker inte folk ska få välja färg på vinet i förväg, det blir mer jobb för dig/hovmästare/servitörer. De som inte drack alkohol fick 2 läsk.
  * All alkohol och förrätten bör stå på borden innan sittningen börjar. 
  * Innan anmälan går ut är det bra om du pratar mycket med biljettansvarig. Platserna till sittningen går till: 
  - D-Group pateter
  - Era föräldrar om ni vill (vi hade inte dessa på plats)
  - Om ni vill ge ut egna lag
  - Företag ska ha några platser, prata med spons
  - Eventuella festeristutbyten eller andra utbyten
  - U-lag. Ni vill helst inte ha dem på sittningen så höj deras sittningspris.
  - Övriga lag. Tidigare år har de här platserna var väldigt få och tagit slut fort, men i år såg vi till att det fanns fler platser till lagsläppet och platserna tog inte slut helt då, vilket är kul då alla som ville fick gå på sittningen. Det var ca 20 platser över. Det är viktigt att du och framför allt biljett vet hur många platser som finns kvar innan lagsläppet. 
  * 331 platser på sittningen hade jag och det var rätt trångt men funkar. Skulle ej rekommendera fler. 
  * Gör en budget och kassör bestämmer priser. 
  * Ni ska ha egna öletiketter på öl- och ciderflaskorna på borden. Bestäm tillsammans vad det ska stå, låt Trykk designa och beställa dem och ta två timmar under DÖMD-veckan när ni sätter er några stycken och klistrar på dem. Trykk borde ha koll på eller kunna ta reda på hur dessa brukar vara. 
  * Trykk får fixa sånghäften och namnlappar. Speciellt för denna sittning är att det ska vara en extra vers i ”O gamle klang” som har med D-sektionen att göra. 
  * Det finns en del grejer som måste stämma på bordsplaceringen, det lättaste är om du kollar in min gamla och tar tips från den, jag diskuterar gärna med dig om du undrar hur det ska vara. Men: Pateter, föräldrar långt fram i mitten. Acats bordet längst fram närmast amfi, festerister långt fram på sidorna. U-lag längst bak i hörnet närmast dörren. Vanliga + företag längst bak i mitten. Sätt alla i sina lag, det är en ganska simpel bordsplacering att göra när man väl kommer igång egentligen. Om folk kommer med specifika önskningar om bordsplacering är det bara att göra sitt bästa för att göra det så bra för alla som möjligt. 
  * När sittningen är slut måste ni städa iordning allt så fort som möjligt så att servitörerna kan komma iväg på eftersitsen. Se till att vakterna kör ut folk om de inte går, och sätt igång alla med att börja duka av. Ni kommer snabbt få mycket förstärkning av kravalljobbarna, och när du och chiefen märker att läget är under kontroll i matsalen kan servitörerna dra upp till sin eftersits. 

====Förändringar====
Vi gjorde lite små förändringar mot hur det vart tidigare år. Vi valde att till DÖMD-sittningen inte bjuda in Custos, utan bjöd endast lill-staben samt årets STABEN. Vi förstod inte varför Custos haft den här dealen tidigare och kände att det var dags att bryta den traditionen. Om det är något ni känner är lite lustigt, så tveka inte att göra det som ni tycker känns bäst! :) 

Det jag skrev om servitörer här ovan är något jag verkligen rekommenderar att göra annourlunda, jobbsläppet vart ett stressmoment både för mig och Överdommaren. 

Kom ihåg att du och dina groupies är fria att utföra era evenemang precis hur ni vill, men det är många traditioner som pateter förväntar sig ska vara med. Är det någon ni funderar över varför det är som det är så skriv gärna till mig och fråga!

Lycka till! 


