====== Testamente ÖL & Bar D-Group ======
Som du kanske redan har förstått har du fått en av de i mitt tycke roligaste posterna i D- Group 10/11. Du kommer ha ett hektiskt och upptaget år framför dig med så sjukligt mycket kul du bara kan inbilla dig.
Det som är speciellt med denna posten är att arbetsbördan inte är speciellt jämt fördelad över året men planering i god tid kommer löna sig när du väl står på festkvällen och allting skall vara fixat.
Anledningen till detta dokument är att sammanfatta lite om de olika arrangemangen D- Group arrangerar, hur jag valde att arbeta och utföra saker samt lite allmänna tips och trix. Jag har medvetet valt att inte skriva allt för utförligt “så här ska det vara!” då min text enbart ska ses som en rekommendation med vissa undantag. D-Group hade aldrig blivit så bra och fått så bra rykte om alla blint lyssnade på sina föregångare och enbart gjorde som året innan.
Du kommer säkerligen ha funderingar och undra saker när du får detta dokumentet och även under året inför olika arrangemang. Var inte rädd att fråga, jag är oftast tillgänglig och kan hjälpa till gällande rådfrågning och liknande snabbt via mejl/MSN eller sms.
￼￼￼
| E-Mail    | tomas@frostensson.com     |
| MSN    | tomas@frostensson.com|
| Telefonnummer    | 0708-323279     |
| IRC    | br33w @ QuakeNet     |￼￼
===== Allmänt över året =====
Som jag har pratat om innan rekommenderar jag att styra upp en tysklandsresa en, kanske två gånger under året. Detta ger er möjlighet till att köpa billig dryck för arrangemang såsom sillisen samt Black&White samt även få inköpt till er själva så det blir lite billigare att festa, för tro mig, det kommer bli mycket festande!
Det kan även vara schyst till en början under året om du ser till att hela tiden göra lite fulvin för D-Groups konsumption innan alla festerister börjar tröttna på fulvinet under vårkanten. Kommer skriva lite mer om fulvin under en senare punkt.

==== Kårallen ====
Den lokal ni kommer arrangera och jobba mest i är utan tvekan Kårallen. Det är en väldigt bra lokal att arrangera i som festeri, DC (Driftschefen) samt DA (Dagsansvariga) har mycket bra koll på stället och svarar gärna på frågor och styr upp saker om det inte går till som det ska. En stor fördel med att arrangera på Kårallen är att man får lämna tillbaka oöppnad dryck som är beställd efter festens slut och man riskerar därför ej inte lika lätt att vara utan dryck under festkvällen. DC har sitt kontor på entréplan i Kårallen, heter under ditt år Erik. Har du frågor gällande utrustning, lagar & regler inför en fest är det personen du skall snacka med. DC och kårservice ger även ut ett dokument som heter Kalasmanualen, denna finns på kårservices hemsida. Nästan allting som rör Kårallen står i den, otroligt läsvärt för att veta vad som gäller när man arrangerar fest. Du kommer antagligen läsa igenom den ett flertal gånger under året, försök även få övriga Groupies att läsa igenom så de vet vad som gäller. Prata gärna med Daniel så ni kan ta upp detta under början av året så vi kan få se ännu ett år av Groupies som kan sitt Kårallen och kan jobba där :)

==== Fulvin ====
Som vi har diskuterat innan gällande fulvin rekommenderar jag Falcon Crests Festvin. Håller otroligt mycket bättre kvalité än Australian Blend som är vanligt i festerikretsar. Dock är det viktigt att du hör av dig till Vinland ett tag innan så de säkert kan ta hem tillräckliga mängder, de har nämligen inte den sorten i lika stort lager. Du har redan hämtat fulvinstunnor av mig, det finns även en extra tunna som Stefan i XX-Group har. Jag kan försöka styra något i början av året så du även får den. Sen är det antagligen även möjligt att jag säljer ett antal tunnor till D-Group alternativt dig privat så du har tillräckliga mängder för senare arrangemang.
Som jag har sagt innan är renlighet mycket viktigt vid fulvinsframställning. Det lönar sig att vara noggrann och se till att allting blir bra direkt istället för att stå efter en vecka med vin som knappt går att dricka.
Jag rekommenderar att fixa extra fulvin i början så ni har något att konsumera på de många festerifesterna ni kommer festa på. Var inte heller främmande att testa lite roligare saker t.ex. rött fulvin som du kan göra sangria på, var mycket uppskattat under våra första förfester tillsammans med Läx.
￼==== Jobbläsk ====
En viktig sak under alla era arrangemang är punkten jobbläsk. Jobbläsk är liv och död för glada jobbare. Om folk inte dricker läsk / vatten under kvällen kommer de få vätskebrist och sen i sin tur inte orkar städa som de brukar vilket leder till att ni kommer få stanna kvar längre och inte hinna med så mycket städöl. Detta låter ju inte helt underbart :)
Så se till att styra upp stora mängder jobbläsk inför arrangemangen i Kårallen, kom överens med Nicke om vilka summor det får handla om men nu under året har vi i stort sätt kört obegränsad jobbläsk. Det uppfattats ofta som ganska sniket att begränsa till bara en jobbläsk / jobbare. Oftast tar folk inte mer än max två st men det är skönt att veta att man kan om man vill. Glöm inte att det är fler än era jobbare som ska ha läsk, vakter, forte! och DA ska även självklart ha.
Det skall även finnas jobbgodis när ni arrangerar, detta brukar dock ligga på Werk men se till att styra så ni inte står utan jobbgodis, då blir folk småpurkna.
===== Arrangemang under året ===== 
==== Sillis ====
Ett första arrangemang under året är Sillis. Sillis är en sillfrukost / förfest till Svarta Lördagen (existerar inte) där pateter får mysa lite och prata gamla minnen och däcka i diken. Det som serveras på Sillisen är öl/cider samt nubbe. Kolla med Nicke hur stor del av biljettpriset som skall användas till alkohol och köp in där efter. Vi hade 4 öl och 3 snaps per person, nu i efterhand kändes nog den tredje snapsen lite onödig.
Det är viktigt att du köper in extra, framförallt öl och cider. Både så det skall finnas lite extra för försäljning men även det faktum att burkar kommer att “försvinna” av olika anledningar. Ibland tar folk öl istället för cider och tvärt om. Det är inte heller omöjligt att någon patet tar och smusslar till sig en burk extra. Det är bara fakta.
Som sagt rekommenderas Tyskland, blir mycket lättare att klara budgeten. Glöm inte heller här att ha alkoholfritt alternativ, dvs någon/några backar läsk.
==== N0llephesten ====
Detta kommer vara ert första arrangemang i Kårallen och mycket lärorikt för alla i D- Group, inte minst dig.
Det är lite saker du måste tänka på under arrangemanget:
=== Fördrink ===
Innan n0llesittningen ska det serveras fördrink, vi hade vår bakom C-huset och den bestod av fulvin utblandat med läsk/cider. Se till att du fixar fulvinet redan i början av nolle-p så att det säkert är klart.
=== Öl & Cider till sittningen ===
Då jag antar att ni kommer ha sittningen i Colosseum som tidigare år går all dryckesbeställning via Eurest. Detta innebär att kontakten antagligen kommer gå via
￼Amanda och inte dig. Se däremot till att hon beställer lite extra så det finns till försäljning under sittningen. Det är även lite grupper som kommer vilja ha extra öl, dvs en back vid bordet under sittningen. Exempel på dessa är Staben samt även alla X-are. Se till så att Amanda kollar upp detta.
=== Stabens bastu ===
Staben brukar basta innan de kommer upp till sittningen, se till att det är överenskommet hur mycket öl de skall få / få köpa redan i förväg. Glöm inte heller att beställa detta via DC och kegga på i lagom tid till bastun.
=== Under festen ===
Då ni är tre festerier som arrangerar n0llephesten är det inte säkert att du kommer vara ÖL&Bar på festen utan kanske baransvarig, detta kvarstår att se. Du kommer behöva träna på båda i vilket fall som. Under första festen man arrangerar kan det kännas ganska nervöst men det kommer bli en otrolig känsla när allting är genomfört lyckat.
=== Övrigt ===
Se till att förbered så mycket som bara går i förtid, få ut alla keggs till barerna i god tid, det är nästan omöjligt att springa runt med keggs då det är massa folk som festar. Så se till att det finns rikliga mängder redan ute i lokalen.
Se till att det finns vattentunnor och öronproppar i alla barer, MYCKET viktigt. Värdelöst när man kommer fram och verkligen behöver vatten och man är tvungen att ta sig ner till Gasquen. Det står även lite mer om detta i avsnittet under DÖMD.
==== Åvveinvigningen ====
Vi hade som du kanske minns åvveinvigning med Läx. Vi valde att frångå som det är gjort tidigare år med lite längre åvveinvigning med möjlighet till mat & öl att köra en kortare mer intensiv åvveinvigning. Det jag gjorde inför åvveinvigningen var att i samråd och sammarbete med Läx öl&bar fixa fulvin. Då det är nya relativt oerfarna nollan som skall dricka valde vi att begränsa till cirka 0,7 liter utblandat fulvin. Vi blandade 3 delar fulvin med 2 delar läsk. Och folk blev otroligt fulla ändå.
Se till att ni städar undan där ni är innan ni själva börjar supa, annars kommer det sluta med att bara några städar och resten skiter i det och då blir ingen glad.
==== Tentakravallen ====
När vi arrangerade Tentakravallen TK var jag inte öl&bar under kvällen utan jag var baransvarig i Gasquen. Får du möjlighet att vara öl&bar tycker jag givetvis du skall ta den chansen, aldrig fel med erfarenheten även om baransvarig i Gasquen också kommer vara lärorikt för dig.
Se till att ni sätter rutinerat folk som baransvariga, det kommer underlätta allt jobb kring serveringen. Om det är något du/ni undrar, fråga DA/DC, de ska ha koll. I drink och shotbaren är det viktigt att tänka på att bara öppna en spritflaska av samma sort, det är otroligt onödigt om ni står med tre stycken halvfulla minttu i slutet av kvällen bara för att ni öppnade många i början.
￼Se till att trykkarna fixar stora och lättlästa drinklistor till alla barer, du vet ju själv hur lätt det är att läsa små lappar i Kårallen ;)
=== Innan festen ===
Se till att under möten med de övriga öl&bar-festeristerna bestämma allting ni ska servera och bestämma drinklistor och liknande. Glöm inte att lägga beställningarna på öl och sprit två veckor före festen så ni är säkra på att det ni vill ha finns i lager. Glöm inte heller att beställa ölkeggs till patetbastun som kommer vara under kvällen, mycket viktigt att hålla sig på god fot med sina pateter :)
Ni måste även se till att fixa glas till festen, Kårallen har bra vattenglas, dock begränsar de hur många man får köpa så ni kommer även behöva köpa själva. Även drinkglas måste köpas in, 25cl-glas brukar vara ganska lagom. Även shotglas är ett måste, allt detta hittar ni på t.ex Axfood där Mat-groupien har kort. Även viktigt att ni inte glömmer sugrör.
=== Under festen ===
En god idé under festen är att hämta ut så mycket dryck så möjligt direkt och förvara det i keggrummet där enbart DA, du samt antagligen någon mer öl&bar har nyckeltillgång. Detta rummet kan du använda som ditt förråd under kvällen.
Se till att köra ut alkohol så fort barerna är klara och baransvariga finns på plats då de ej får lämna alkoholen obevakad. Du kommer antagligen missa vaktgenomgången på de flesta festerna när du är ansvarig. Se även till att köra ut fulvinstunnor med vatten till alla barerna så det säkert finns på plats.
Gå omkring under kvällen och se hela tiden till så alla barer har allt de behöver och inte saknar något / har några problem.
=== Efter festen ===
Se till att så fort så möjligt samla in all alkohol och kör in den till keggrummet, anledningen till detta är som sagt för att alkoholen alltid måste vaktas och det är ju ganska dumt att en person bara sitter i baren och inte städar utan vaktar alkoholen.
Nu kan du även börja köra ner de portabla barerna till blå gången och börja rengöra, be mig eller DA visa hur detta görs. När det har lugnat ner sig kan du prata med DA och lämna in oöppnade keggs och oöppnade spritflaskor. Öppnade keggs får stå kvar i keggrummet om de är märkta med namn och datum. De får stå kvar i ca två veckor, sen tillfaller de kårservice. Så mitt tips är att samla festerierna och basta och dricka upp allting. Vi valde att ha Döds-TK och basta direkt efter städölen för att dricka upp allting.
Samma gäller för öppnade spritflaskor, fast de skall sparas i Kårallen spritförråd och får stå där fram till sommaren.
När städningen är avklarad och DA har godkänt den är det dags för städöl och eventuellt bastu om ni bestämmer det. Se till att kegga på i Gasquen, häll upp lite öl till en början så folk får sin första öl, sen fungerar självbetjäning bäst.
￼==== Julfesten ====
Vi hade vår julfest på Platå inne i stan. Då det var just där var jag inte involverad i dryckesfrågor och liknande. Väljer ni däremot att arrangera någon annanstans t.ex. i Kårallen kanske du får ta hand om dryckesbeställningar och liknande. Bör inte vara några stora problem.
==== Propexus Glador ====
En ny tradition D-Group 09/010 införde var sittningen med logopedsektionen vid namn Propexus Glador. Oralspex som de heter arrangerar inte så mycket under året och var mycket pigga på att ta i stort sätt allt ansvar för planering av kvällen. Då det är på [hg] har du egentligen ingenting att göra utöver att supa och njuta av det trevliga sällskapet.
===== DÖMD =====
DÖMD är ett otroligt stort arrangemang, jag kommer inte på långa vägar få med allting men förhoppningsvis får jag med lite punkter med vad som är viktigast. Var inte rädd att höra med mig om du undrar hur det gjordes vårt år. Glöm inte heller kunskapen som finns hos Daniel & Nicke som varit med och arrangerat en gång innan.
==== Före festen ====
Se till att bestämma vilka drinkar och shots du vill servera så tidigt så möjligt. Tryckarna måste ha namn, ingredienser samt även bilder av något slag till tidningstrycket så du kommer behöva ha detta klart tidigt efter jul/nyår. Se till att det är drinkar som både folk tycker är goda och att de är enkla att blanda till. Väljer du för krångliga drinkar kommer det bara bli rörigt under kvällen. Mitt tips är att du iaf får med en mjölkdrink, brukar vara mycket uppskattat.
Se till att snacka med t.ex. McDonalds i tid om det är möjligt att hämta is hos dem, det kommer behövas till drinkbaren.
Tänk även på att Acats har strecklistor i alla barerna och skall ha specialdrinkar i drinkbaren. De vill ha Gin Balalajka samt Grasshopper. Till Grasshopper skall speciella cocktailglas användas, finns ett antal kvar i pappersförrådet men du kanske behöver beställa fler. Till denna behövs även en shaker.
==== Kravallen ====
DÖMD-kravallen är en av årets största kravaller och säljer nästan alltid slut, vi hade 1337 besökare. Detta innebär att det kommer bli mycket jobb för dig, men det kommer kännas väldigt skönt när du faktiskt inser att du har grym koll på Kårallen och festarrangemang.
Se till att beställa dryck från DC två veckor innan arrangemanget, välj då att ha tre olika beställningar, en för torsdagen, en för fredagen samt en för lördagen. Det gör det mycket lättare för dig att veta vad du ska hämta när. Prata även med J^7 om vad banden vill ha som raider så det säkert beställs också.
Under torsdagen händer det lite mer än man vanligtvis tänker på:
￼Vid 12-tiden kommer utlandslagen komma till campus och får där lunch i Gasquen. Se till att där finns öl att köpa, kolla med utlandslagsansvarig hur många det rör sig om och beställ därefter.
Senare under kvällen vid 18-tiden kommer Staben att ha en fulsittning för utlandslagen, se även där till att diskutera med Stabens ÖL&Bar vad de har tänkt servera och beställ därefter.
Under kvällen kommer Acats att basta, se till att prata med dem om vad de vill ha i bastun, nu senast ville de ha en kegg öl & två flaskor gin med tillbehör för Gin Balalajka.
När det gäller beställning av dryck till övriga festen kommer du antagligen ha fått mycket bättre koll under året gällande mängder. Men generella siffror att räkna på är att varje besökare dricker 1,5 glas. 75% av det glaset är ÖL och 25% cider på fat. Shots brukar man kunna räkna på 0,5 shot per person och cirka 0,3 drinkar / person. Självklart är dessa siffror inte huggna i sten, se till att beställa extra mot vad du tror så att du säkert ej står utan dryck.
Acats dricker ganska mycket då de har strecklista så det lönar sig att ha de drinkarna de vill ha i goda mängder, går dock mer Gin Balalajka framför Grasshopper.
Se till att visa för de som skall vara baransvariga hur de keggar på och keggar av de portabla barerna, detta kommer underlätta mycket för dig under kvällen då du enbart kommer behöva rusa ut och hjälpa till om tapparna måste finjusteras.
Precis som vid TK, se till att ni har vatten och öronproppar i alla barerna. Se även till så ni har MYCKET jobbläsk och jobbgodis.
==== Fredagen ====
På fredagen kommer det vara lite saker i Kårallen också. Utlandslagen kommer ha lunch i Gasquen, se till att det finns öl till försäljning. Utlandslagen kommer senare gå vidare på sin VinoTinto-runda.
De inhemska lagen kommer att få gå en middlingsrunda, en fulvin & spritrunda runt campus. Under vårt arrangemang var jag ansvarig för denna, det är dock inte nödvändigt att du är ansvarig men din uppgift är i vart fall att fixa dryck. Kolla upp med Nicke hur mycket ni kan lägga på det hela. Vi valde att ha cirka 0,9-1 liter fulvin / person och serverade 3st shots. Vid slutstationen var det möjligt att köpa hamburgare och öl.
Det smidigaste är att om varje lag får en fulvinsflaska med sig som sedan blir påfylld under rundans gång. Jag valde att köra outspätt fulvin, kanske är en idé att iaf blanda ut det lite. Men vi satte iaf rekord på [hg] i antal avvisade och utslängda personer samt antal som polisen fick hämta! :D
Under fredagen, oftast samtidigt som middlingsrunda är det X-Groups årsmöte i Gasquen. Oftast så är det chiefen som kommer vara i Gasquen och hålla koll på dem. Se till att beställa hem öl till både mötet och så de kan basta sen efteråt. Vi valde att ge dem gratis Norrlands Guld då vi hade lyckats så bra i övrigt med DÖMD. Detta var MYCKET uppskattat.
Innan du går hem för kvällen på fredagen, se till att förbered så mycket så möjligt. Jag valde att redan då köra upp portabarer till matsalen och ställa på kylning så de säkert skulle vara nerkylda till tävlingen.
￼Se till att sov natten till lördagen, du kommer behöva det!
==== Lördagen ====
Vi började dagen med att ta oss till Gasquen där Bi6 hade lagat stor frukost åt oss för att ge oss en skön start på dagen. Helt underbart!
Så fort DA kommer till Kårallen, se till att plocka ut öl både till portabarerna uppe i matsalen för tävlingen samt även öl till Gasquen.
Det kommer gå förvånansvärt mycket öl och cider under tävlingen. Har för mig vi sålde cirka 7-8 keggs öl.
Även under tävlingen är det viktigt att det börjar fixas inför kvällen. Se till att barerna på nedre plan kommer upp så fort så möjligt.
Finalen brukar hållas i baljan, därför är det viktigt att baren där har kommit på plats så fördrink kan serveras. Då det är inne i Kårallen är det viktigt att inköpet av fördrink går via DC. Vi valde att köpa mousserande vin av Kårallen och hade i lite frusna hallon som dekoration, var mycket uppskattat. Det brukar vara tradition att pryosen serverar fördrinken, då i finkläder.
Finsittningen är du inte involverad i alls i stora drag. Se till att förbereda innan sittningen och ställ upp portabarer samt bardelar för matsalen i Grillen så det är lätt att flytta ut senare.
Innan och i början av finsittningen skall Staben basta, se till att beställa lite dryck till dem. De vill oftast inte ha så mycket alls då de ska gyckla på sittningen.
När finsittningen är igång är det viktigt att resten av huset ställs helt i ordning och att du får ut all alkohol. Kommer bli hektiskt om du ej är klar med övriga huset när matsalen töms och allting snabbt ska upp där.
Kvällen bör vara lite lugnare än torsdagen, mycket för att du har fått rutin på det hela men också för att det inte blir fullt lika mycket dräggande då det är ett eftersläpp.
I slutet av kvällen får du glida runt lite och se till så att det säkert är tillräckligt med öppnade spritflaskor så ni klarar er under DÖDS-DÖMD. Om det inte finns tillräckligt får du helt enkelt se till att öppna några extra ;)
När hela festen är slut och allting är städat är det som sagt dags för er att ha DÖDS- DÖMD. Försök börja lite med bara öl och vänta ett litet tag med spriten. Risken är ganska stor när folk är trötta och lite kinkiga att de t.ex. häller upp ett helt ölglas med Salmiakki för att det är “gott” och sen ställer det mer än halvfullt och glömmer bort det. Vi hade samlat ihop lite av prylarna från drinkbaren och körde lite seriösa drinkar med is och sugrör. Var ganska trevligt :)
===== ￼Black&White =====
En annan ny tradition som D-Group 09/010 införde. Din uppgift här kommer att inte helt oväntat vara att fixa dryck. Kolla upp hur stor del av biljettpriset som kan läggas på dryck och anpassa därefter. Jag valde att ha ca 1 liter fulvin per person och det blev ett rejält fylleslag redan efter fulvinet :)
Se till att även ha extra till försäljning och även så ni själva kan dricka och även så det är möjligt att bjuda lite på pateter. Det är alltid mycket uppskattat och gör som tidigare nämnt mycket om man håller sig på god fot med sina pateter. Folk är mycket mer villiga att hjälpa till då.
Annars är det inga större konstigheter med Black&White, se till att blanda riktiga shots och gör inget fusk som att blanda ut med extra vatten som andra festerier ibland gör. Det gör ingen glad.
Så, då var testamentet klart. Har säkert glömt massor men är det något du undrar är det bara att höra av dig med frågor och sådant. Tänkte även att vi kanske kan kolla lite på portabarerna och fatanläggningen i Gasquen under nolle-p. Lite skönare för din del om du har fått kolla lite noggrannare på prylarna innan första arrangemanget. Men det kan vi ju snacka om väl på plats i Linkeboda.

MVH

Tomas Frostensson ÖL&Bar D-Group 09/010