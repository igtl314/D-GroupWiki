======Testamente Øl & Bar D-Group 11/12======
Grattis till den mest episka posten i D-Group! Du har en av de jobbigare posterna när det kommer till jobbet under evenemang, det är samtidigt en av de roligaste. Detta dokument är främst ett hjälpmedel kring hur det gjordes mitt år, men absolut ingen lista som måste följa till 100 %. Låt fantasin flöda fritt så brukar allt ordna sig därefter. Tänk på att representera D- Group andan genom att vara trevliga mot andra festerier samt arbeta till det yttersta på alla tillställningar.
=====Fulvin=====
Du kommer brygga otroligt många liter fulvin under ditt år. Det är otroligt viktigt att tunnorna är noggrant tvättade med vatten. Sanering av dem är något jag även kan rekommendera. Vinland är din lokala vinsatsbutik som även har allt som kan tänkas behövas i barerna till exempel mätglas och droppkorkar. Av min erfarenhet är det fulvin som de flesta festerier använder sig av Australian Blend, vilket är det billigaste fulvinet på vinland. Jag och min rumskamrat har däremot kört på Falcon Crest Festvin, som är av bättre kvalitet och som jag tror många upplever ”godare” gentemot dem andra vinerna. Även mitt föregående år har kört på Falcon Crest Festvin. Jag kan även rekommendera att hälla i lite socker i vinet för att förbättre smaken. Fruktviner smakar enligt mig likt de andra festvinerna, men testa om intresset finns. Vid större beställningar bör du ringa till Vinland och be dem lägga undan satser. Detta gäller även essenser.
Axfood, eller grossisten, är ett lämpligt ställe att koppa läsk till att spä ut vinet med. Här kan du även köpa drinktillbehör, drinkglas, vattenglas, shotglas mm. Men även här måste du ringa till dem innan eller åka ner några dagar innan för att försäkra dig om att det kommer finnas tillräckligt till evenemangen. Tingstad kan du också beställa stora sortiment glas ifrån (http://www.tingstad.se/).
Användarnamn: 71530 Lösenord: DGR530
Man kan även beställa vattenglas genom Kårallen till de olika festerna.
Värt att nämna är att ni kommer bli rätt trötta på fulvin. Att ha fulvin hemma som ni kan ha till de första festerna i början är något som vi körde på, billigt och bra.
=====Tyskland=====
Främst två rundor som ni bör styra upp en sprit smuggling från Tyskland är för Svartan sillis, middlingsrundan samt Black&White. Det lönar sig att åka ner samt att eftersom det kommer bli mycket festande under året är det bra för er också om ni kan plocka privat så att ni kommer billigare undan.
￼
=====Kårallen=====
Kårallen är du redan bekant vid. Stället styrs av DC, Driftchefen, samt 9 stycken DA, dagsansvariga. Dessa är där för att ha ansvaret för huset samt att besvara på frågor som folk har. Jag kommer vara DA nästa år så har du frågor så kan du ställa dem till mig eller bara komma upp på DC kontoret för att prata med DC själv eller aktuellt jobbande DA. Saker som är bra att kolla är om man exempelvis vill göra något annorlunda med någon bar eller dekor.
Beställningar av alkoholen skall vara inne senast två veckor innan en fest och beställning görs genom DC. Allt som ni inte säljer lämnas tillbaka och därmed blir ni inte fakturerade på det. Det vill säga att du kan beställa nån extra flaska för att vara säker på att det inte tar slut efter dina beräkningar. Ta hellre in för mycket än för lite. Saker utöver de som står på beställningslistan får du prata med DC om. Leverantör just nu är Spendrups, och vid specialfall kan de tas in genom systembolaget.
Som jag har nämnt innan såldes det stora mängder alkohol mitt år och jag har räknat på ett ungefär 1.5 öl/cider varav 0.75 öl samt 0.25 cider. 0.65 shot på person samt 0.4 drink per person.
Något som du bör läsa igenom är både Kalasmanualen och Pubmanualen som innefattar mycket bra information gällande fester och annat på Kårallen. Även dina groupies bör ta en titt på dessa. Något som du och chiefen bör göra är att ta alkoholserveringsutbildning som Studenthälsan kommer att hålla i höst. Där får du lära dig om hur det är att stå i bar och servera. Viktigt att pointera ut till de som skall jobba är att det är de som serverar alkohol som har ansvaret. Om något skulle hända personen som du serverat så är det du som får ta konsekvenserna. Du har personligt ansvar enligt lag att inte få personen för full. Du bör även uppmana barjobbarna om att de inte skall vara rädda för att neka folk, samt att de alltid måste erbjuda kvitto.
=====[hg]=====
[hg] och D-Group har en god relation mellan varandra då vi jobbat under åren som glasplock, ställt upp att jobba då det saknats folk. Man får gratis inträde samt en episk sittning som du redan är medveten om.
Arragemang under året
=====Sillis=====
Sillfrukosten innan svarta för oss gamla där mat och dryck serveras. Öl, cider och nubbe är vad som serveras och jag tror att det ingick 4 öl/cider samt någon nubbe på det. Dock köpte vårt års chief på sig okryddat brännvin som smakade kaos, vilket resulterade i att ingen drack det. Så se till att inte göra samma misstag. Se även till att ni har gott om öl/cider som ni kan sälja under morgonen, för det kommer gå åt. Och viktigt gällande alla evenemang där ni skall servera alkohol, se till att det finns alkoholfritt alternativ och vatten.
En annan grej vi gjorde vårt år var att erbjuda smörgårdstårta, vilket var mycket uppskattat bland pateterna och vilket jag själv tycker är en jättebra ide då inte alla äter sill.
=====Nollephesten=====
Första festen då Nollan blir ettan som ni håller tillsammans med 4-V och Y6.
====Inför====
Innan festen bör du ha kontakt med de andra Öl & Bar för att diskutera vad som skall serveras och hur upplägget av barer skall vara. Vi körde rätt standard för barerna för en liten fest. Något som du bör göra dagen innan är att med maskeringstejp markera ut vart barerna skall så att du inte behöver vara med vid utbärandet av dessa, du har nog att göra.
STABEN kommer som du vet avslöja sig under sittningen. Innan dess kommer de basta i Kårallens bastu. Kom ihåg att boka bastun och kegga på öl samt ta in några flaskor cider, prata mer med Kassören om hur ni skall gå till väga med betalningen.
Ytterligare en bra grej är att göra en lista vad som skall ut i de olika barerna och samla ihop dessa i Enea. Allt för att barerna skall vara redo tills dess att huset öppnas. Då kan folk förbereda barerna under tiden du plockar ut alkohol exempelvis. Is kan ni få genom att ringa ner till McDonalds. De vill att man ringer i förväg och ber dem om is. Lämna även en liten donation i McDonalds fonden när de är där som ersättning.
====Under====
Du har redan fixat så att ni får servera sprit, vilket är kanon. Innan sittningen skall nollan bli serverad fördrink. Jag körde på utspätt fulvin med lite schyssta bär i. Även Custos, gamla STABEN, skall ha en egen fördrink. Jag valde att köra på Razzer vilken är en enkel och god drink. Jag tog en kyl ifrån A15 förrådet och satt in i Colosseum så att vi kunde servera kall öl och cider. Lägg på minnet att de kylarna som står där nere nu är i princip sönder allihop. STABEN och X-Group vill även ha någon extra back under bordet under sittningen. Dessa var köpta utanför Eurest, så vi smög in dem på ett snyggt sätt.
Försök att få bli Öl & Bar under kvällen, det vill säga huvudansvarig för barerna. Det är en bra erfarenhet att få redan i början. Som Öl & Bar förser du under kvällen barerna med påfyllning av vatten, alkohol, tillbehör eller styr upp problem med exempelvis de portabla barerna. Förse alla barerna med gott om vatten och fördela ut keggen. Jag rekommenderar att köra två portabla barer då de lätt blir varma när ölen flödar vilket kan leda till skum. Då är det
alltid bra att ha en porta bar i reserv. Att springa med en keg under en fest med massor av folk är inte kul, så ett tips är att ställa ut några kegs innan festen börjar så att du slipper släpa runt kegs under själva festen. Se även till att ni inte knäcker för många spritflaskor då ni inte kan lämna tillbaka dessa om de är öppna. Är klockan nära slutservering så kan du strunta i att öppna en ny flaska.
Skulle du istället bli baransvarig så innebär det att du är låst vid en bar (så länge det finns alkohol och en kassa där). Du skall se till att serveringen fungerar. Vara den som skall kontakta ÖL & Bar om saker börja sina samt se till att jobbare får reda på vad som gäller angående servering av alkohol. Saker som exempelvis skall finnas i en bar kan vi gå igenom om du vill.
====Efter====
När barerna börjat sluta sälja bör baransvariga börja samla ihop alkoholen, exempelvis i lådor, så att Öl & Bar kan snabbt hämta alkoholen smidigt. När alkoholen är borta kan städning av barerna ske. Öl & Bar kör sedan alkoholen till keggrummet där förberedelser för återlämning av alkohol kan ske. Att ha med sig någon underlättar vid uthämtning av spriten samt återlämning. När återlämningen är klar så kan du hjälpa dem andra att städa resten av huset för att sedan kunna avnjuta lite städöl. Kegga på i quasquen eller bastun och drick.
=====Åvveinvigningen=====
Åvveinvigningen anordnas till D/IT-ettan och lärar-ettan tillsammans med Läxmästeriet. Man brukar byta mellan vem som ansvarar för åvveinvigningen och julfesten, som också görs med Läx. Vi ansvarade för sittningen, så ni bör vara ansvariga för åvveinvigningen. Vi körde på ungefär en liter utspätt fulvin per person. Vi blandade ungefär sådana att 40 % var läsk. Då ettan är lite klena räcker det. Kan vara bra att kontakta Vinland då ni kommer behöva ta in ett par satser.
=====Tentakravallen=====
Tentakravallen görs tillsammans med Bi6 och KrogVet. Det är i slutet at tenta-p så folk är ganska taggade vilket resulterar i att det brukar bli bra drag. Vi gjorde så att jag blev Öl & Bar för andra halvan av kvällen (då det är som mest drag) och Bi6 ansvarig första halvan (då inget händer). Får du inte bli för hela kvällen så kräv andra halvan. Erfarenhet är bra, ju ;).
====Inför====
Håll möten ofta med de andra Öl & Bar. Även om KrogVet egentligen står för festen så kan det bli att du får ta ansvaret och styra. Ni kommer bestämma upplägg av barerna och drinklistor mm. En rolig grej är att försöka bestämma temaenliga drinkar och shots. Känner du dig säker på folk som passar som baransvariga så säg till personalansvarig om detta. Markera ut vart barerna ska samt hur de skall byggas upp. Jag brukar mäta och pussla barer i hemliga förrådet så att du vet att det kommer passa. Försök även samla ihop fulvinstunnor till vatten och pantglas, ju fler desto bättre. Kom ihåg att ringa McDonalds om is.
====Under====
Det kommer vara ungefär likadant arbete som under Nollephesten. Ta hjälp av i Öl & Bar Bi6 när ni skall ta ut alkoholen samt gör iordning vagnarna/pallarna inne i keggrummet så ni
snabbt får ut det. Kom ihåg kartong under barerna som du kan be folk hämta bakom Kårallen. Förberedd barerna med innehåll och prislistor. Fördela ut kegsen i de olika barerna så att du slipper springa med dem. Håll även koll på hur många flaskor som knäcks.
Vi kommer även tillsammans med gamla Bi6 och KrogVet basta (kom ihåg att boka). Vi gav våra pateter en fulvinsrunda innan de skulle in i bastun, där vi sedan bjöd dem på 4 kegs och 2 lådor cider. Pateterna kommer att härja runt lite över allt, men förse dem så att det hela tiden finns öl i tappen :).
Skicka även någon att hämta isen. Vi satt KrogVets Öl & Bar som isansvarig. Kolla även innan så att det är is i alla portabla barerna och även i kylaren till quasqen.
====Efter====
Plocka ihop och sortera upp knäckta flaskor från oknäckta. Kontakta DA när ni känner er klara och se om de har tid att lämna tillbaka till förrådet. De portabla barerna skall tillbaka till keggrummet för att torkas av och sköljas igenom med vatten. Sen är de standard städning med en episk städbastu som väntar!
=====Julfesten=====
Vi hade ansvaret för Julfesten vårt år vilket innebär att Läx kommer ha det nästa år. De två senaste åren har det anordnats på Zenit, vilket har varit kanon. Sittningsansvarig sköte med alkoholbeställningen så även du kommer nog inte behöva göra något. Jag gjorde däremot glögg på fulvin som vi serverade innan sittningen. Kryddorna köpte jag i koncentrerad form på vinland, vilket blev helt okej.
=====Propexus Glador=====
Ytterligare en sittning som anordnas tillsammans med logopedernas festeri, oralspex. Mycket uppskattad sittning där du återigen förmodligen inte kommer ha något ansvar till :).
=====DIMD=====
DIMD är de intärna mästerskapen på D-sektionen som påminner om D-Pub som du själv är aktiv inom. Normal kårallenbeställning fast för ett mindre evenemang. Du kan alltid vända dig till pubutskotet och kolla på hur mycket de brukar sälja.
=====DÖMD=====
Du kommer att ha jobbat flertal gånger på Kårallen och jag är helt övertygad om att du kommer ha stenkoll vad som skall göras. Börja tidigt med planeringen av DÖMD då du kommer att jobba konstant under DÖMD veckan.
====Inför====
Redan innan jul kommer ni, förhoppningsvis, har kommit på ett tema till denna storslagna fest. Något som är bra att få klart så snabbt som möjligt är saker som skall göras till tidningen. Ditt omslag kommer innefatta drinklista samt någon liten text. Tryckarna kommer jobba hårt även dem, så börja i tid med detta. När jag valde shots samt drinkar fokuserade jag på att ta populära sorter som folk känner igen. Drinkar och shots som folk kan relatera till, som även är
goda, kommer att sälja. Gällande glas av diverse slag så kan grossisten ta in om du beställer i god tid. Annars kan du genom Tingstad dra hem allt du behöver till hela helgen för festerna och midlingsrundan. Funkade jättebra mitt år.
För att få in ännu fler personer i Kårallen kan man placera barer på olika ställen samt på sådant sätt att folk dras till dessa. Ett bra upplägg kan övertyga DC om att ni får ta in fler personer till festen.
Prata med trykkarna om att de ska göra snygga och tydliga prislistor till barerna. Även lista på hur drinkarna skall blandas så att de finns i barer med drinkar i. Aristocats skall även dem ha strecklistor i alla barerna så att de kan strecka istället för att betala. Prata med DC även om detta i god tid så du får ett godkännande. Lämpligast är att baransvarig i barerna sköter dessa listor så att den inte försvinner. Kom ihåg att även samla in dem efter stängning. Aristocats skall även ha deras egna drinkar, Gin Balalajka och Grasshopper (serveras i cocktailglas) i någon bar! Jag valde att sätta dem i ”finbaren” där även vin och whiskey serverades. Som en kul grej.
Håll kontakt med DC hela tiden så att du får ta in allt du vill ta in samt att upplägg av idéer är godkända. Exempelvis om du skall beställa något som inte finns på beställningslistorna. Senast två veckor innan skall beställningen vara inne. Du kan även dela upp beställningarna för de olika evenemangen per dag. Artisterna kommer också vilja ha sina raider uppfyllda, så snacka med J^7.
====Torsdagen====
Innan i veckan har du säkerligen förberätt det sista med fulvinet och annat material. Men från första dagen för DÖMD kommer du vara helt upptagen fram till söndag morgon. Vill du kan vi diskutera hur åtgången gick de olika kvällarna, självklart för andra evenemang med, när DÖMD närmar sig.
Vid lunch tid kommer utlandslagen ramla in. Vi hade qasquen mellan 12-15 där vi serverade mat och öl till dem innan Torsdagskröken tog över. Värt att notera är att utlandslagen oftast har med sig egen alkohol och därför sitter de ute och dricker. Snacka med DA-gänget vad de vill att ni skall göra under Torsdagskröken, eller FörDÖMD-kröken som det också heter. Oftast involverar det att diska, samla flaskor och städa.
Efter att kröken stänger håller STABEN en fulsittning för utlandslagen. Snacka ihop dig med Öl & Bar i STABEN och kom överens hur ni skall göra. Under tiden är det dags att rigga upp Kårallen för fest. Vid det här laget har du säkerligen koll på allt som du skall göra. Ut med barer, material mm. Ta även ur extra gastuber och ha stående i keggrummet ifall någon portabar skulle behöva byta, vilket det med största sannorlikhet kommer att behövas.
Att påminna baransvariga att ropa på dig innan saker tar slut är viktigt och är värt att upprepa. Händer även den bästa att man står med tomma flaskor för att man har glömt att kolla hur mycket som finns kvar.
Städning är samma grej som de andra kravallerna och ta gärna med någon som kan lyfta tungt och jobbar snabbt så att ni kan gå hem och sova. Jag fick undan mitt snabbt, men vet andra som tagit några timmar på sig :).
====Fredagen====
Fredagen börjar med att utlandslagen vid lunch kommer bli serverade mat av aristocats. Cider och öl skall även det finnas till försäljning. Som året innan oss hade vi snackat ihop oss med Fredagspuben som går under namn DÖMD-puben. Återigen så kan ni snacka ihop er med dem vad de vill att ni skall göra under puben. Vi agerade glasplock under och efter puben.
Utlandslagen kommer tas med av aristocats på VinoTino-runda mot badhuset och sedan sluta upp på [hg] för en liten sittning.
Du och dina groupies kommer att runt 17 tiden dra igång middlingsrundan. Middlingsrundan som många ser fram emot. Ut på rundan skall då tunnor och flaskor utav vin och shots. Kom ihåg glas! Vid början av rundan gav vi ut en petflaska till varje lag med fulvin. Stationerna bestod av två stationer med shots och tre med vin samt diverse lekar. Sista stationen brukar oftast vara mat. Jag räknade på ungefär 1 liter vin per person och 2-3 shots.
Traditionellt så är inte chiefen med på middlingsrundan då han serverar på X-Groups årsmöte i qasquen. Jag valde att köra på flaskor och många sådana. Priserna hoppas jag på förblir obestämt :).
På kvällen riggade vi sedan upp matsalen för tävlingen så mycket vi kunde. Annars skulle vi behövt vara vid Kårallen löjligt tidigt då tävlingen börjar redan 11. Så det rekommenderar jag starkt! Vi bokade dock inte matsalen för fredagen utan hoppades på att den var ledig. Portabarerna och resten kan köras upp på lördagen.
====Lördagen====
Denna episka dag börjar med att Bi6 lagar frukost i qasquen till oss på morgonen i utbyte att de får låna vårt biljettsystem till Snuttefilmen. Mycket värt enligt mig.
Har ni riggat matsalen kvällen innan, så skall baren fixas. Två barer är något att rekommendera då våra strulade under tävlingen. Angående försäljning kommer det gå åt löjligt mycket öl. Vi sålde runt 9 kegs öl i matsalen och ungefär 15 backar öl i qasquen om jag inte minns helt fel. Det var för bra tryck på mat under tävlingen, så en av oss fick hoppas in och hjälpa vår matansvarig i köket. Att ha någon med ombyte till civila kläder är alltid bra att ha på alla fester.
Tävlingen slutade någon gång kring 15. Passa på att kyla det mousserande vinet då så att den blir lättare att hälla upp tillfördrinken som är till för dem som skall på DÖMD-Gasquen. DÖMD finalen drar igång 18 och fördrinkarna brukar hällas upp av pryos. Men de måste börja i tid. Vi började hälla upp en halvtimme innan finalen vilket ledde till att vi var 8 personer som stod och fixade med drickan och bär. Enligt mig tycker jag bären är i vägen och inte värt jobbet. Baljanbaren körde vi upp massa glas på som folk kunde plocka från.
Nere i bastun kommer STABEN förbereda sig inför sitt gyckel inför sittningen. Vi gav dem lite med än 2 öl per person, vilket räcker. Resten av Kårallen riggas under tiden och när DÖMD-Gasquen slutar bör matsalen röjas med raketfart. Vad som skall ut vet du bäst själv ;)
====DÖDS-DÖMD====
När allt är godkänt av DA allt kommer ni njuta av att ni gjort er fest klar. Inget bättre sätt är än att ta och gå mayham på DÖDS-DÖMD. Tänk bara på att äta innan du mättar dig på alkohol :)
=====Black & White=====
Den festerifest som båda de nuvarande och nya kommer festa tillsammans på. Därmed är det den största festerifesten och folk förväntar sig ett mayham. Du kommer behöva göra mycket vin, kom ihåg att inte spä ut det så mycket. Jag tog även lite socker i mitt så att smaken skulle bli bättre. Shotmix kan du köpa på Vinland som allt annat och tänk på att hålla dem starka. :)
=====Några avslutande ord=====
Jag har säkert glömt en hel del grejer som kan uppkomma. Fast jag hoppas du känner att du har mer koll på vad som kommer året du har framför dig. Frågor skall du aldrig vara rädd att ställa till mig eller andra i X-Group. Gällande budgetar hjälper jag dig gärna. I Nolle-P tar vi en runda i Kårallen så jag kan visa hur saker funkar. Viktigast av allt är att du tar vara på året då du bara är festerist en gång. Det kommer vara det roligaste året i ditt liv. ;)

Med vänliga hälsningar
\\ Daniel Nilsson
\\ Øl & Bar D-Group 11/12 
\\ 073-4090303 
\\ Dal.nilsson@gmail.com