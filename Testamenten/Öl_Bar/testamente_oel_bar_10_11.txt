====== Testamente Öl & Bar D-Group 10/11 ======
Här kommer äntligen mitt testamente! Bättre sent än aldrig ;)
Jag har skrivit det här testamentet från grunden, så om du har läst Tomas testamente så kommer du känna igen en hel del. Om du inte har läst det så rekommenderar jag dig starkt att göra det, då jag säkert har glömt saker som han tar upp, och vice versa.
===== Allmänt =====
Vi börjar från början, som festerist har man lite extra ansvar att alltid vara trevlig och uppföra sig när man på något sätt representerar festeriet och sektionen, till exempel när man har åvve på sig eller vistas på något kårhus, det får du aldrig glömma. Det tjänar man definitivt på i längden, men det tror jag inte ska vara något problem.
D-Group har ett mycket gott rykte av att vara seriösa (man ska vara seriös) och jobba hårt, så se till att håll detta rykte vid liv :)
==== Fulvin ====
Som jag förstått har du redan gjort en del fulvin så detta ska inte vara något främmande för dig. De flesta festerierna brukar köra på Australian Blend (det billigaste vinet på Vinland), men jag har kört på Falcon Crest Festvin som är av bättre kvalitet för inte så mycket mer pengar. Fruktviner kan bli mycket goda (och starka) om man väljer rätt smak, det tycker jag definitivt du ska prova. När du ska beställa större mängder vin, till exempelvis DÖMD, så måste du ringa till Vinland så att de kan beställa in det du behöver om de inte har det på hyllan.
När du sätter många fulvinssatser behöver du förmodligen också en del läsk att spä ut fulvinet med. Se till att ringa till Axfood(grossist i tornby) och be dem beställa in läsk så att det finns det du behöver. Hos dem kan du även köpa de öl-, shot- och drinkplastglas du kommer behöva under året. Det brukar oftast finnas inne i den mängd du behöver, men det skadar inte att kolla i förväg. Ska ni vara i Kårallen så har de en del ölplastglas (förrutom pantglasen) som man kan köpa, men det kan vara skönt att ha dem som reserv.
Under mitt år hade jag i princip hela tiden färdigt fulvin för groupiesarnas bruk, ingen ska behöva vara tomhänt på festerna ;) Kan dock säga att intresset för fulvin sjunker ju längre in på festeriåret man kommer, så ha gärna lite färdigt i nolle-p och framåt då ingen har tröttnat på det än. Hur ni gör med betalningen av det fulvinet får ni komma överrens om i gruppen, vi la pengar från mötesförseningar på detta.
==== Kårallen ====
Kårallen är, som du förmodligen vet, det stället som du kommer spendera mest tid både arbetande och festande. Kårallen drivs av DC, driftchefen, och nio stycken DA, dagsansvariga, som sköter Kårallens verksamhet och kan svara på frågor som du/ni har. Jag kommer jobba som DA nästa år, så det är bara att rycka tag i mig om det är något. Annars är det bara knacka på DC:s kontor, där du hittar DC såklart och förmodligen jobbande DA. Kolla alltid innan med DC/DA om ni vill göra något utöver det ”vanliga” när ni arrangerar fest, till exempel fixa speciell dekor som ofta kan utgöra brandrisk, eller kanske servera färgad öl/cider som vi gjorde vårt TK. Det är de
￼
som är står som ansvariga om det skulle hända något och därför är det de som har det slutgiltiga ordet om det får genomföras.
Du bör ha läst igenom både Kalasmanualen och Pubmanualen som finns på Kårservice hemsida. Där finns det mycket nyttig information om att arrangera fest och pub på Kårallen. Be dina groupies att läsa igenom dem också!
Inför fester på Kårallen så kommer du behöva lägga beställningar på öl och sprit som DC ska köpa in till festen. Beställningarna ska lämnas in till DC senast två veckor innan arrangemanget och du hittar listorna på kårservice hemsida. Du får lämna tillbaka allt som inte säljs under festen så beställ hellre för mycket än för lite. Om du vill ha något som inte står med på beställningslistan så är det bara att prata med DC om det, antingen finns det i Spendrups sortiment, som är Kårallens leverantör, eller så kan det köpas in genom Systembolaget. Men i så fall är det inte så populärt att lämna tillbaka det som inte säljs, eftersom det inte går åt i vanliga fall.
Säljstatistik har jag från en del av förra årets arrangemang som vi kan kolla lite noggrannare på om du har lust, annars så brukar man generellt räkna med 1.5 glas öl/cider per gäst (75% öl, 25% cider), 0.5 shots per gäst och 0.3 drinkar per gäst.
Se till att få en drinklista där det finns något för alla smaker, några vanliga drinkar och några extra. Försök att se till så att spritsorterna kan användas till flera drinkar och shots, blir enklare av många anledningar. De första festerna på Kårallen kommer du ju jobba tillsammans med andra Öl & Bar, så det löser ni tillsammans. Se även till att ha de flesta vanliga shotsen tillgängliga (såsom minttu, salmiakki mm.) då de brukar sälja mycket bra på Kårallen. Kan även tipsa om Gold Strike som har blivit mycket populär det senaste året.
==== Jobba i bar ====
Du kommer jobba ganska mycket i bar under ditt festeriår så det är viktigt att du känner till regler med mera som gäller. Du som jobbar i bar är alltid personligt ansvarig, enligt lag, för att den personen som du serverar inte blir för full. Det är mycket viktigt att du vågar neka personer som du tycker är för fulla, det är du som gör bedömningen och det är du som har rätt. Något annat som du ska tänka på är att alltid ge kvitto. Jag rekommenderar starkt att du och chiefen anmäler er till den alkoholserveringsutbildning som Studenthälsan kommer hålla i under hösten, där får du lära dig mycket nyttig information.
==== [hg] ====
[hg] kommer du förmodligen hänga på mer än vad du gjort i år. De behöver festerier som jobbar i deras garderob och som diskplock, som tack får man gratis inträde och en extremt roligt sittning. D-Group har en mycket bra relation med [hg] då D-Group så långt bak jag vet alltid har jobbat på där och alltid ställer upp och jobbar om de saknar jobbare för någon kväll. Relationer vinner man mycket på i längden. Det vore mycket dumt att bryta det goda samarbetet!
==== Tyskland ====
Att åka en svänga till Tyskland för att köpa in lite dryck kan vara en bra grej och gör kassören glad. Det är egentligen bara tre arrangemang där ni behöver egeninhandlad öl och sprit, Sillis, Middlingsrundan och Black & White. Vi åkte två rundor, en innan nolle-p och en innan B&W.
Första gången köpte vi även till groupies vilken var uppskattat! Hör av dig om ni tänker åka ner och vill ha lite praktiska tips!
===== Arrangemang =====
Nedan kommer jag gå igenom det som ska göras vid de olika arrangemangen, vi kan gå igenom allt praktiskt nere i Linkan sen, till exempel Kårallens fatanläggning.
==== Sillis ====
Sillfrukosten har du förmodligen börjat planera en del. Det är en frukost för alla X-Group som vill få lite mat och dryck som början på den svarta lördagen, mycket trevlig tillställning. Det som pateterna behöver i dryckesväg är öl, cider och nubbe. Det borde ingå ungefär 4 öl/cider och något mindre antal nubbe på biljetten, beroende på er budget (tåg är prio;) och generositet. Köp in ordentligt med öl och cider så att det finns att köpa extra, ingen patet vill vara tomhänt. Blir det över är det inget problem att sälja det till groupies/X-Group som inte orkar åka till systemet för öl. Det som absolut inte får glömmas, och det gäller alla evenemang när alkohol serveras, är alkoholfritt alternativ och/eller framförallt vatten.
==== Nollephesten ====
Innan sittningen ska det serveras en fördrink till alla nollan, jag gjorde den av mycket utspätt fulvin och bär. Det fungerade mycket bra, men det går ju att hitta på någon annan drink. Custos (gamla STABEN) vill ha en egen fördrink, vårt år fick de varsin Screwdriver och Pajala Sunrise, där kan man hitta på något roligt :)
Staben kommer att basta (och raka sig) nere i Kårallens bastu, så kegga på öl och ställ fram några ciderflaskor till dem. Prata med Mange om hur ni ska göra med betalningen.
Under själva sittningen kommer Sittning att sköta det mesta, men se till att påminna om att STABEN och X-Group vill ha någon extra back med öl under sina bord. Jag körde även in en kyl från Kårallen till sittningssalen så att vi kunde sälja kall öl och cider.
Nollephesten är den första festen ni kommer arrangera på Kårallen och kommer vara mycket lärorik. Se till att ha något möte med Öl & Bar i de andra festerierna där ni bestämmer vilka drinkar och shots som ska serveras och även vart barerna ska vara placerade. Vad jag vill minnas körde vi på ett ganska standardupplägg och det kan vara skönt att göra det innan man har erfarenheten av en kårallenfest. Under kvällen kommer du antigen att vara ansvarig för en bar eller Öl & Bar (huvudansvarig för barerna) på kvällen.
En baransvarig är fast positionerad vid sin bar under hela kvällen (medan det finns en kassa med pengar och alkohol i baren, vanligtvis 21:00-03:30 ungefär) och ska se till att serveringen fungerar ordentligt. Även om jobbarna ska veta om reglerna vid försäljning av alkohol så ska baransvariga se till att de sköts. Se även till att du har allt som du behöver i baren, exempel kan vara handdukar, soppåsar, öppnare, öronproppar osv. Vatten är mycket viktigt att det finns! Vi kan göra en lista när vi ses nere i Linkan sen.
Eftersom baransvariga inte får gå ifrån baren finns det en som går som Öl & Bar för kvällen och kommer att förse alla barer med allt de behöver, såsom alkohol, vatten, eventuellt drinktillbehör osv. Se till att allt som behöver komma ut till barerna gör det innan huset öppnas för gäster och se även till att portionera ut keggsen i barerna då det är ganska osmidigt att springa runt med
dem när huset är fullt av gäster. När huset stänger, se till att ta få bort alkoholen från barerna så snabbt som möjligt så att baransvariga kan städa på andra ställen också.
Se till att minimera antalet öppna spritflaskor under kvällen i och med att du inte får lämna tillbaka dem och alltså måste betala för dem. Är klockan halv tre är det ganska osmart att öppna en ny flaska då den med största sannolikhet inte kommer gå åt.
==== Åvveinvigningen ====
Åvveinvigningen arrangeras för d/it-ettan och lärar-ettan tillsammans med Läxmästeriet sen några år tillbaka. Det brukar variera varje år vem som har ”huvudansvaret” för åvveinvigningen och Julfesten, som också arrangeras med Läx. Vårt år så ansvarade vi för invigningen så det innebär att Läx kommer göra det ert år. Du kommer säkerligen behöva hjälpa Läx Öl & Bar att sätta lite fulvin om denne inte har ett jättestort förråd eller liknande. Jag körde med strax över 1 liter utspätt fulvin per person och spädde med ungefär 40 % läsk, det räcker gott och väl. Ettan är ganska oerfaren så de kommer att bli nog fulla ändå. Glöm inte att ringa Vinland och grossisten innan så de kan ta hem vinsatser och läsk så det räcker.
==== Tentakravallen ====
TK arrangeras enligt tradition med Bi6 och KrogVet. Folk är mycket festsugna när tenta-p är över så detta är en rolig fest att arrangera, ni kommer förmodligen få fullt hus. Jag och Bi6:s Öl & Bar delade på huvudansvaret vårt år, detta för att båda ville ha erfarenhet till respektive stora fest. Jag gick som Öl & Bar under andra halvan av kvällen, det fungerade mycket bra.
=== Inför ===
Ha regelbundna möten med de andra Öl & Bar innan festen så att ni tillsammans kan bestämma upplägget inför kvällen med barer, drinklistor osv. Matcha gärna drinkar och barer med festens tema och prata med dekoransvarig om detta. Kolla även med personalansvarig så att ni känner er säkra med era baransvariga under kvällen. Ni kommer förmodligen ha en heldag på er att förbereda Kårallen inför kvällen men det kan vara bra att ha markerat upp barerna så att det inte blir några frågetecken om placering när dom byggs. Glöm inte att alla barer ska ha papp under sig för att inte repa golvet. Det kan också vara bra att göra upp fulvinstunnor med allt som ska ut i varje bar, så är det bara att bära ut dem till barerna sen. Glöm inte att varje bar ska ha en fulvinstunna med vatten till gästerna, viktigt! De portabla tapparna som finns på Kårallen måste vara väl kylda för att fungera och de ska gärna ha stått på sen någon dag. Nu för tiden ska de alltid vara inkopplade i keggrummet, men det kan vara bra att dubbelkolla med någon DA så att man inte står där med tappar som inte fungerar på kvällen. Visa alla baransvariga hur man byter kegg och hur portabaren fungerar och se till att han/hon har koll på kassan.
Pateterna kommer att leka i bastun (och lite överallt) och de vill ha öl :). Vi ordnade även så att våra pateter fick sig lite gott att dricka utanför Terra när de hade tentat klart och var törstiga. En mycket fin gest!
=== Under ===
Ett par timmar innan huset öppnar bör du hämta ut all alkohol från alkoholförrådet (som endast DA kommer åt) och ställa det i keggrummet (pumprummet) som du kommer in i hela kvällen. Se till att få ut alkohol och tillbehör i tid till barerna, kan vara ganska stressigt så var inte rädd för att ta hjälp av någon.
Under festen så kommer baransvariga att ropa på dig i din walkie när de behöver något, till exempel nytt vatten eller hjälp med portabaren, men gå runt och se till så att allt gå bra och kanske hjälp till i någon bar, men absolut bara om du har tid. Som Öl & Bar sköter man omkeggningen av gasquens tappar, detta gör man inne i keggrummet. Det kan vara en bra idé att låta baransvarige i gasquen ha åtkomst till keggrummet ifall du är upptagen med annat och alla tapparna i gasquen tar slut, men då ska man ha ganska otur.
=== Efter ===
När huset stänger bör baransvariga ha börjat packa ihop alkoholen så att du smidigt kan hämta den och köra in den till keggrummet, se även till så att baransvariga vet vad allt i baren ska någonstans, till exempel glaskross, drinktillbehör och bardelar. Samla in all alkohol så snabbt som möjligt så att baransvariga inte är fasta på sin position. Kolla med DA när han/hon har tid så du kan lämna in all oöppnad alkohol till öl- och spritförrådet. Sedan ska alla portabarer sköljas ur och ur och göras rent, detta gör du i keggrummet. Ta gärna hjälp av någon, till exempel en annan Öl & Bar som vet vad som ska göras, då det kan vara ganska mycket att köras och bäras. Förmodligen kommer du hålla på med ditt ett par timmar, men när du är klar är det bara att hjälpa de andra städa klart resten av huset.
När hela huset är färdigstädat och godkänt av DA är det dags att dricka lite efterlängtad städöl. Kegga på en kegg i gasquen eller bastun och njut av att ni lyckats genomföra en förhoppningsvis bra fest! Efter ett par timmar är det dags att ta fram spriten, gör i ordning förslagsvis en vagn med drinktillbehör och blanda lite drinkar till en början.
==== Julfesten ====
Ni kommer som sagt vara ansvariga för Julfesten ert år. Vi arrangerade det på Zenit och det fungerade bra, året innan oss var dem på Platå nere i stan. Du kommer förmodligen inte behöva göra några alkoholbeställningar eller liknande om ni inte väljer att vara på Kårallen. Vi bestämde oss för att testa något nytt så jag gjorde glögg på rött fulvin och serverade som fördrink.
==== D-LAN ====
Nu är det lite diskussion uppe om vem som ska arrangera D-Lan och vet inte om något är bestämt. Men om ni skulle anordna det även nästa år så är det inte så mycket du behöver göra som just Öl & Bar, bara se till att det finns läsk och energidryck. Det kan mycket väl hända att du är med i gruppen som ”ansvarar” för D-Lan och då finns det en del som behöver göras, men det är lite off topic i det här testamentet.
==== Propexus Glador ====
En sittning med logopedsektionens festeri, Oralspex. Har i två år hållits på [hg] och då finns det inte så mycket att göra som Öl & Bar förutom att gå på sittningen :)
==== DIMD ====
DIMD har arrangerats i gasquen de senaste åren och det har fungerat bra . Upplägget är ungefär som en D-Pub, som jag förmodar att du varit på. Du lär vara ganska van med alkoholbeställningar från Kårallen vid det här laget, men det kan vara klurigt med mängden öl och cider, i och med att det inte direkt är en kårallenfest. Jag kommer föra försäljningsstatistik för D-Pubarna under året och det finns lite från förra året, så snacka med mig så kan du få se den. Det har på senare tid kommit upp en Pubmanual på kårservice hemsida, den kan vara bra att skumma igenom, men förmodligen har du redan koll på det som står i den.
===== DÖMD =====
DÖMD är festen som du tränar för under hela året ;)! Du kommer ha fått mycket erfarenhet under året och kommer känna dig säker på Kårallen och alla dess gömmor. Börja planera och förbered i tid så att du inte får hundra saker att göra inpå DÖMD veckan.
==== Inför ====
Det första du har en deadline på är att fixa klart drinklistan eftersom trykkarna vill ha den till DÖMD-tidningen. Det kan vara ganska svårt att få ihop en bra lista som matchar med temat och har någonting för alla smaker. Vi fixade en drinkprovning på [hg] som vi samkörde med DGIMD(D-Groups Interna Mästerskap i Dart), det förbättrade drinklistan avsevärt då det är ganska svårt att gissa sig till om vilka drinkar är goda. Det är ett typiskt bra exempel på en gentjänst från [hg] gentemot att vi ställer upp för dem när de behöver hjälp. Trykkarna kommer vilja ha en klar drinklista, eventuellt med bilder, någon vecka efter jul så se till att börja jobba med den i tid.
Snacka igenom upplägget på festerna med groupisarna och diskutera olika barplaceringar och barteman. Smarta barplaceringar och ett genomtänkt upplägg kan övertyga DC om att ni får ta in lite extra folk på Kårallen. Glöm inte att dubbelkolla alla idéer med DC!
Middlingsdeltagarna vill ha starkt vin så sätt fulvin i tid så att det hinner jäsa ordentligt. Glöm inte att beställa vinsatser från Vinland. Hos grossisten kommer du också köpa alla plastglas, drinkglas, läsk till fulvinet, shotmix, drinktillbehör och annat passande så beställ det som behöver beställas därifrån också. Jag beställde en del glas och annat från en ganska bra hemsida, hittar inte den nu, får kolla upp vilken det var sen :P.
Prata med (eller be Spons) McDonals om is, så kan du hämta en sopsäck med is på dagen innan festen. De vill oftast ha någon enkelt i utbyte, på vårt TK räckte det med att vi sa hur många som skulle på festen så de visste hur mycket de skulle bemanna.
Det ska finnas jobbläsk så att all ingen personal ska behöva gå törstig under helgen. Sätt ingen gräns för hur många man får ta och tänk på att DA, forte och vakter med mera också är törstiga.
Skriv ut en guide till drinkarna så att drinkbarspersonalen klarar vet hur de ska blanda drinkarna under kvällarna. Fixa även tillsammans med trykkarna stora och tydliga prislistor att sätta upp i barerna. Vi laminerade de som vi hade på bardisken, rekommenderas det starkt annars blir det inte så mycket prislista kvar efter lite ölskvätt :P. Aristocats ska ha en strecklista i alla barer, så prata med alla baransvariga så det vet vilka det är och vad som gäller. I drinkbaren ska Aristocats ha två egna drinkar, Gin Balalajka och Grasshopper(serveras i cocktailglas), mycket viktigt!
Kom ihåg att öl- och spritbeställningen ska in hos DC senast två veckor innan DÖMD. Kan tipsa om att hålla en dialog med DC om dina serveringsplaner och så vidare. Dela upp beställningen på minst dagarna, underlättar massor. Kolla upp med J^7 om banden ska ha någon raider och lägg till i beställningslistan. Sätt dig ner i lugn och ro och gå igenom beställningslistan med DC så att han känner att du har koll på läget.
==== Torsdagen ====
Helt plötsligt kommer det vara dags för första dagen av DÖMD och du kommer vara totalt upptaget i fyra dagar framåt! Det kommer vara mycket som händer så ha koll på ditt schema
över vad som ska göras. Angående alkoholåtgången så kan vi kolla på lite statistik närmare DÖMD så du får en uppskattning om hur mycket det går åt vid varje event.
Utlandslagen kommer att komma till Kårallen runt lunch och de vill ha öl och snacks i gasquen. Lagen kommer att komma in lite då och då så det räcker med någon som står i baren. Vi serverade utlandslagen från 12 till 15, sedan tog Torsdagskröken över och körde FörDÖMD- kröken i baljan, gasquen och amfiteatern. Snacka med DA-gänget och hur ni vill samarbeta, vilket jag starkt rekommenderar. Hjälp DA-gänget med städning och diskplock, viktigt att ha en bra relation med DA. Anekdot: FörDÖMD-kröken har försäljningsrekord av alla krökar förra året :)
Torsdagskröken slutar servera vid 18 så då är det dags att börja preppa Kårallen inför vad som komma skall. I gasquen kommer STABEN att hålla i en fulsittning för utlandslagen och där behövs det dricka. Snacka ihop dig med STABENs Öl & Bar och se vad de hade tänk servera, rekommenderar fulöl, och tänk efter vad som är vettigt.
Få ut bardelar och tillbehör till barerna så fort som möjligt. Hämta ut alkohol, kör ut portabarerna och så vidare. Hämta även ut en kolsyretub till keggrummet så du har om någon skulle ta slut. Sannolikheten säger att du kommer behöva byta någon tub under helgen. Jobba på i ett bra tempo, det går snabbt tills dörrarna öppnas för gästerna.
När festen börjar så kommer du känna dig säker på vad behövs göras. Prata med baransvariga så att de ropar på dig innan någonting tar helt slut, det är ganska dumt.
Ni kommer att stanna och städa efter stängning i ungefär en, en och en halv timme. Ta hjälp av någon så att din städning går bra. Jag städade ganska många timmar och fick ganska lite sömn, det funkade väl det också men är inte att föredra :P
==== Fredagen ====
Fredagen börjar med att utlandslagen käkar lunch i gasquen, som Aristocats ordnar. Det ska finnas öl och cider till försäljning.
Vi samarbetade med Fredagspuben som har öppet mellan 15 och 18. För att de kallar sin pub för DÖMD-puben eller liknande vill dem att man hjälper till med glasplock under puben samt att man tömmer baljan på ölflaskor efter puben. Ett bra deal för mycket promotion.
Aristocats kommer att hålla en VinoTino-runda för utlandslagen på eftermiddagen som du tyvärr inte kommer märka så mycket av. De rör sig senare vidare mot [hg] och en utlandslagssittning.
Det du kommer ägna kvällen åt är Middlingsrundan, som brukar börjar runt 17 tiden. Middlingsdeltagarna förväntar sig ordentligt med fulvin, shots och öl. Portionera ut fulvin och shots på stationerna och glöm inte glas. Vanligtvis brukar man få en petflaska med fulvin per grupp på startstationen och vi valde att ha en station där de kunde fylla på sin flaska. Variera stationerna så att man inte får alla shot eller fulvinsstationer på rad. På sista stationen brukar man grilla hamburgare och även sälja öl och cider för dom som fortfarande är törstiga :P Jag körde runt en liter fulvin per skalle och tre shots om jag minns rätt.
I gasquen vid den här tiden kommer X-Group att ha sitt årsmöte. Dom behöver mycket öl och smidigast är att köra på flasköl här. Mycket förmånliga priser förväntas ;)
Om ni har tur, som vi inte hade, så kommer ni att kunna börja rigga matsalen inför lördagens tävling. I så fall så kan det vara skönt att köra upp portabarer till matsalen och rigga så mycket som möjligt om inte alla groupies är morgonpigga och hellre jobbar på morgonen, vilket jag tvivlar på. Vi hade otur vårt år, för matsalen var bokad under fredagen vilket gjorde att vi fick rigga allt på lördag morgon. Det är lite slöseri att boka matsalen endast för att rigga på fredagskvällen, så man får hoppas att ingen annan bokar den. Vi fick gå upp lite tidigare på lördagen bara men det fungerade det också. I vilket fall som helst, se till att sova ordentligt!
==== Lördagen ====
De senast två DÖMD har Bi6 ställt upp och lagat frukost till oss på lördagsmorgonen mot att de har lånat vårt biljettsystem under Snuttefilmen, en skön deal helt enkelt :)
Har ni inte riggat matsalen under fredagskvällen ska självklart det göras. Ett mycket bra tips är att köra med två portabarer uppe i matsalen då det går åt jävligt mycket öl. Strax under 10 keggs kommer att gå åt om allt går som det ska. När det blir tryck i baren så ställ en på att stå och tappa upp öl hela tiden och resten på att ta betalt och servera ut ölen, förövrigt ett mycket hett tips på vilken bar som helst i Kårallen när det blir högt tryck.
Under tävlingen kommer även gasquen att vara öppen för öl och matservering. Det kommer inte att vara lika högt tryck på den baren jämfört med baren i matsalen så det fungerar att servera flasköl där, vilket tar längre tid men har en bättre vinstmarginal. Men känner du för smidighetens skull att köra på tapp så funkar det också bra :)
Tävlingen slutar runt 15 snåret och nästa tidpunkt är 18 då finalen av DÖMD kommer att hållas i baljan. Samtidigt som finalen brukar traditionsenligt pryos servera fördrink till de som ska på DÖMD-Gasquen. Mousserande vin med någon dekoration, till exempel bär, är ett säkert kort. Smidigast är att bajlanbaren är riggad och att fördrinken serveras där. Glöm inte att beställa in champagneglas till detta.
Strax innan sittningen kommer STABEN att börja basta nere i Kårallen, så förse dem med öl så de slipper vara torra i halsen tills deras gyckel på sittningen. Under sittningen kommer så ska resten av Kårallen riggas inför kvällen, du ska inte helt överraskande se till att barerna är klara. Men vid den här tiden har du koll på allt som ska göras :)
==== Städöl ====
När morgonpigga studenter börjar strosa in till skolan så har ni förmodligen städat klart allt och blivit godkända av DA är det dags för DÖDS-DÖMD. Du kommer att få känna en underbar känsla som endast festerister får känna så se till att njuta ordentligt :)
===== Black & White =====
När B&W närmar sig kommer ni ha varit på så många festerifester och fått sådan erfarenhet så att det inte kommer vara några frågetecken om någons arbetsuppgifter. B&W är årets största festerifest så det kommer behöva sättas många liter fulvin. Här behöver du inte spä ut fulvinet så mycket, så kommer det blir ett stort fylleslag!
Shotmix kan du köpa in från Vinland som har de flesta smakerna. Spä inte ut shotsen med vatten, ert års festerister vill ha ordentliga grejer när ni har festat hårt i ett år.
===== Till sist =====
Jag har beskrivit mycket hur vi gjorde vårt år nu och det flesta är inte alls hugget i sten utan sätt er egen touch på det hela :)
Hoppas att du känner dig lite mer säker på vad som kommer hända under året nu. Du kommer säkert att ha frågor och jag har förmodligen glömt en del saker i testamentet, så det är bara att höra av sig om det är något. Det finns mycket erfarenhet X-Group överlag och så räds inte för att fråga vem som helst. Kan avsluta med att säga att du har ett av de roligaste åren i ditt liv framför dig :)

Med vänliga hälsningar 
\\ Niklas Lavrell
\\ Öl & Bar D-Group 10/11 
\\ 076-8127170 
\\ niklas.lavrell@gmail.com